#歌赋 
六壬五变中黄经序  
　　  
补夫六壬者，源自轩辕夜绶九天玄女秘法，置于金柜玉匣之中，破茧尤于涿鹿，因而名之曰金柜玉匣经断，益增数多其归一揆，唯宝鉴三百八十六卷最为完大备，其书通天地之理，察鬼神之机达，人事之变，知吉凶进退存亡之说，以其浩汗习之者罕。昔流于君平、李淳风、袁天罡、管辂、郭璞并明此术，今司天监张君正之亦与之齐名，郭璞者何，晋明帝时常为司天官，号曰凝神子嵩山真人者是也，璞见宝鉴之汗漫难传，岁久湮没，因摘其关键另成一篇名曰：“鬼贼五变中黄经”，之书大略上下运用五行干支相配五气、二马、九门，大则明十段之指归，小则辩三传之得失，演彼建旺相之理，讲变遁生克之端，释日辰分彼我之殊，论神将尊卑之异，能通幽玄之理，以类万物之情，故大可以知生定死，小而可以彰往察来，课之纪纲郭之凝神言备矣。象之吉凶，焦休文注之明矣。经注共五万余言，难为治生者，既以难鬻而不知学，盲瞽者欲相传敖而不知之至于士大夫，又以其异端致远，恐泥亦鲜有所为者，仆弱冠以来，常为省部掾奉公，闲暇精力幸余，攻慕壬课，研穷耽玩，无舍寸阴，积三十余年，颇得中黄之旨趣，兵革以来，旧本煨尽，偏诣诸方求访残篇，用心考诸书攺正，更用直言句易读，义浅意识，庶几广传发扬术中美事，得好学之君子，复得览焉，虽非为大裨于世，亦岂可谓之无益，中间傥有违阙，凡与同志者加之斤斧，续而缀之亦有所望也，伦古斋后学燕人商皓仲贤书。  
  
　　  
卷之一  
　　  
日为己身最要明，三传无系克无刑。  
上下吉神兼吉将，自然求遂得安宁。  
三传年命克我身，只为他鬼莫相亲。  
克我无气身自吉，我复克兮不害人。  
莫执行年本命亲，建合干下地支分。  
凶神克害辰日上，与日何类辨元因。  
生我即须寻父母，克我相伤觅子孙。  
同类事从兄弟起，干合多在妾妻身。  
生我祸中途远外，我生虽忧在比邻。  
寅若长生是道人，申临死绝行尼僧。  
天罡生旺为公吏，戍加四孟主多单。  
贵人带印克今日，便是终身有禄人。  
申午相加作天后，用神大吉媾婿亲。  
戍加亥子玄合位，铸印乘轩作匠人。  
天地医同入空亡，学论须看旺相神。  
天地得戍戍克日，绝败空亡是贱贫。  
课中端的无差误，好把当时建一旬。  
五行俱旺四时中，莫指东方木旺春，  
夏火秋金冬贵水，自然都是一时春。  
用神旺相鬼无气，便是鬼贼生旺身。  
主事旺我我得旺，自然凶祸不为凶。  
莫犯东方木作名，朩中生火克金刑。  
时至物类随时变，一物相合万物生。  
休道南方午火尊，火来正旺反伤壬。  
尽道亥子元来水，水性和柔动即止。  
若识五行真假位，除非建作真合鬼。  
莫扏水火相刑克，是物皆能化五行。  
谁道西方休是金，金中建作火中凶。  
申酉能克西方物，西方物伤庚辛金。  
误作四季是真土，土旺能伤金水木。  
尽知变动不同情，后学之人多执误。  
要知灾福知休日，先以鬼贼分端的。  
看初未发休期，会者万中无一失。  
  
　　  
次 笫二卷  
　　  
阳将阳时建阳干，上下俱阳男子显。  
北阴是女言非谬，比与不比从多菅。  
亥子短身黑色分，寅卯拳面青白面。  
巳午腰长兼红白，申酉肌柔方福脸。  
辰吏面方耳轮厚，小吉头黄额尖崄。  
天魁玄武必身胡，丑日头圆黑星点。  
蛇日是火性燥急，战克忧惊在小儿。  
在初怪萝心无定，未传火烛课中推。  
朱雀相生印信权，克日口舌事难安。  
在初祸发官事急，末遇身须有远看。  
六合从来福遂加，相克夫妇见乘差。  
用在户门奸事起，终于巳亥远相家。  
勾阵战斗福皆休，与日相生道路仇。  
中未二传俱吉利，也须禁忌出身愁。  
青龙相生事皆和，更逢建旺宝财多。  
若与日辰相克害，疾病伤财事多磨。  
天后相刑暗昩生，日不克时婚可成。  
若与亥卯酉同位，必为邪淫在狱庭。  
太阴克日起邪私，终有阴人挠讼词。  
更逢卯酉为合类，事同凶恶定无疑。  
玄武相刑主盗伤，破败官事及逃亡。  
类与日辰无克战，凶中就吉却无妨。  
太常无克事欲宁，小吉同逢宾客迎。  
初与日辰难聚会，事因酒食作官刑。  
白虎凶神岂见祥，男女分占共死亡。  
复有战斗莫论官，免死须归道路傍。  
三传日辰并来期，见其二字决凶疑。  
寅亥遇之身主病，寅辰逢震狱囚迟。  
卯子当时占盗贼，巳亥传之在路岐。  
丑午入传多咒咀，未酉加之姑嫂离。  
要知心内多忧豫，胜光传送事无疑。  
河魁行年临玄武，身主头胡事不移。  
凶神复行凶神位，带煞披刑有克制。  
救之不救复来伤，官灾流配死入墓。  
吉神行来吉神助，更吉与杀同支住。  
解神不解吉相生，自是官迁禄聚福。  
五行真假莫执一，先视五行建那支。  
建支五行与日比，自是灾消福禄随。  
五行建合少人知，建旺难逢合使支。  
建得一鬼来伤我，复来助救我无疑。  
建合又复建合鬼，伤我今日救不止，  
便是龙常作福难，日纵生旺亦须死。 

行年本命亦行建，三传辰上祸来战。  
内有救神亦主凶，伤还伤人看冢眷。  
占课类因何事起，细看鬼贼神将理。  
三传本命动伤时，更伤日干凶不止。  
来往相乘反战争，克复交加用囚死。  
鬼旺临日更得地，吉神吉将终不喜，  
日时吉将主于生，鬼犯绝空祸不真。  
战斗吉凶谁得地，祸囚福旺喜皆亨。  
凶吉力平神将等，切分远近路无程。  
路若有程时得正，加临魁正指之情。  
官病万类断何事，龙虎玄常最要明。  
  
  
卷之三  
　　  
尊卑先后彼要同，日辰上将所克凶。  
日上尊兮宜先起，辰上旺兮卑自通。  
害我是男或是女，论今日魁辨阴阳。  
欲知带砐及完全，鬼贼来乘内战看，  
若逢申鬼当得内，即须头面不堪现。  
干支俱败身入墓，复身绝地不完全。  
自刑自制生不起，必逢貌陋起无端。  
四神俱旺多壮智，反此刑伤是老年。  
诸震不用鬼贼多，鬼位乘临上下传。  
假使笞杖几时休，祸发须忧旺鬼勾。  
解神日旺初传吉，是放临年有中秋。  
用起青龙兼有数，自然会合福无边。  
勾阵带木虎落壬，官事合有杖责言。  
日上行年天乙立，三传并皆克今日，  
勾阵之阴克贵神，事发身须忧刑戮。  
勾阵作虎同伤日，得罪当忧遭刑狱。  
贵神克日反刑冲，占讼须知不免凶。  
三传有克身下鬼，定见笞流苦罪中。  
要知课中刑责数，勾阵四位加减寻。  
身自欲责复无责，贵人初解免祸凶。  
天乙顺行耄不皆，太岁生日终无罪。  
虽有勾虎阴同克，减戮须教作边逆。  
天以太岁皇书同，来往相生道路通。  
纵有勾阵临血刃，临刃身须得免凶。  
二马初传为敇例，复交马克勾阵位，  
便有死罪事宜逃。纵有编配亦可避。  
要知存亡看虎蛇，阴神阳神分宾主，  
阳命阴伤见死亡，阴命阳伤必见鬼。  
白虎天后与螣蛇，克日须当病转加。  
阴与阳神看得地，行年被克死无差。  
五行日时俱入墓，绝败空亡逢日遇，  
纵有解神亦主凶，凶吉应期日上主。  
丧车锴镢临门户，孝服死神兼旺位，  
纵有褔神生日解，也应沉滞灾难度。  
日上救神正当时，白虎阴阳自战持，  
内有凶神立衰败，天年灾患瘥无疑。  
初传动土咍咽喉，若无重数虎当头，  
五行五臓须同用，仰伏白虎一般求。  
若先用神是太乙，并作螣蛇病在头。  
如是玄武登明上，病多眼目泪交流。  
忽见天空临戍位，须知行步不能游。  
更遇勾阵在天秤，占灾多主病咽喉。  
那堪传送临白虎，凡占支体也顺忧。  
莫道功曹加白虎，肝胆又与胃相仇。  
用传卯合盲胁痛，凡占女病损肌柔。  
不喜太阴从魁上，病源腹痛肺心愁。  
更逢子用天后位，仍云男女本根由。  
若也太常同小吉，病饶吐嗦气难分。  
男用天罡女用魁，加临年上法合依。  
功曹之下男求药，传送之方女觅医。  
  
  
卷之四  
　　  
上克下兮多自失，下克上兮盗贼将，  
上下相生看得地，玄武初传两位当，  
占盗阴阳男女分，玄武三传辨的真。  
克处不往生处去，少荣老败定其真。  
行年三传克玄武，更看内战见勾虎，  
纵使玄武生更旺，定见贼人自败露。  
玄武阴生为件数，物在神前所克处，  
假使火神五八伴，申酉为贼看其度。  
日生玄武无由欺，三传本命复无害，  
吉将良神贼自宁，盗贼相乘去无碍。  
若见二水临下来，定推隐匿在北邻。  
要知藏物在何处，即在异中灰中寻。  
不若近河并近井，或在覆棚窝冶中。  
不拘在家与在外，须推玄武有相亲。  
玄武无气贼须败，物在高强亦须得。  
盗神有气贼难求，财入空亡亦沉没。  
玄武无气盗神凶，财物入空追不及。  
贼物俱生宜求贼，贼物俱败难寻获。  
欲知远近何方去，玄武相乘上下当。  
午临寅地为玄武，出于东北住南方。  
玄武还家避贵人。不行改捉位中神。  
上下无妨须可进，再求无克路还家。  
经云五阳德者处，凡是阴来合干言，  
若见德克支刑物，走者隐入定还元。  
或若刑支反克德，追捕逃亡要见难。  
设使刑德不相克，式中玄武别求传。  
忽见阳神玄武位，凡问男走退四度。  
或是阴神为玄武，定知男走复还位。  
若卜女逃玄武下，或寻男去走阴路。  
要知逃亡行多远，四位相乘知里数。  
私遁逃亡已出门，课中无例克行人，  
日上勾合刑德喜，不劳追捉自东门。  
要知久出在何方，却把行年临处详，  
有制不刑须攺动，迁移身在财下方。  
要知作客何方去，行年上下看临处，  
下神为去上神还，里数相乘加干数，  
若问行人堂野路，最忌行年有畏惧，  
日干行年难还本，必主中途有迟误。  
欲知来岁月日期，先寻日干还旧支。  
战克未来相生至，戏神游神月日宜。  
日上克用看行人，年无克制必来门  
为何半路复回家，日前行制财在家。  
日上妻合当远去，必须千里住天涯。  
万里还家欲至门，门上相逢妻克身，  
三传更是生妻美，欲入宅时复千里。  
有财有禄兼乘马，主家三日却郊野。  
使去数朝忧未回，百般思虑动猜疑。  
月将加时视罡下，此日应知必来家。  
来源作者：柳靜言  
原文地址：https://fengshui-168.com/thread-4310-1-1.html  
内容来源：天機易學論壇(風水168) - https://fengshui-168.com/
## 己身

**日为己身最要明。**

以日干为占者之人，按灵支指龟云：先寻找日上鬼，后寻找冲破刑害，次看二马、五气、三传年命。若灾福不在三传內，筮卦之人，没奈何矣。

假令甲日，甲课在寅，便论地下寅上，仰见是何，干支是何，将若克今日干，更有气凶如白虎乘墓，神就日上克，必主官訟。若元武加日克今日之财，主损财。如不克财，只克日干，即主惡人掛惹口舌。

假令甲日，戊为财，庚为元武，加日是损财，三传中无戊，即主惡人口舌。若青龙乘旺气克日，主因财物官司，或因官司破财。如见太阴、天后、六合此三神就克战当日妻财，必主损财妻厄。

假令甲日，以己为妻，三传中建己日上，见此三神建得乙为之，主妻生事。若有朱蛇常空，可论小儿事決矣。次论天上日干，所行临地下支辰，两位相加之地，不得交相克。若所行之地，有上下克制事宜，守旧，不得进用。假令天上日是木，所临地下是金，带勾陈，便忧官事。若三传行年本命，更有朱雀、天空、太阴，或有寅辰，更不取別凶，便是官事。如见地下金，克天上日，若天上日是白虎、天后、螣蛇，更日行墓，绝死病衰，即主身病。若更天上三传，见白虎建干克日，即死。若是六合克制，主和合中起口舌，更五神不正，主姦淫。若青龙、太常有克制，多主筵会酒食口舌。元武、天空克制，主失脫破财。若天上日与地下日俱不克战，则吉。

**三传无系克无制。**

三传上下，若无克日干，即吉。克日即凶。兼行年本命上有一处克日合凶，卻三传上下自製，兼系与将不和，名曰內战。虽有克日，亦不为凶。假今日丙，或初传见壬，壬是白虎合凶，卻末见戊丑未辰戌为解，反吉。如中传是金，金又生壬，助鬼即凶。末传旺土，即为自战。又上下所乘不和，亦名自战。凡三传，为他人兄弟外亲事，不要克日，则吉。若有一传克我，即凶。三传助克，为凶。若一传克日，卻与二传不和，即为救，为他人兄弟不和，即为我者。故曰自克自系合吉。

**上下吉神兼吉将，自然求遂得安宁。**

要三传上下神将，俱不克日，又要天上日与地下日神将，相生不战，则所求皆吉。如三传不旺，兼克日干，或天上日不得地落，空亡求事，断凶。假令十一月丙寅日丑，将戌時地下日，复见天上日入廟，兼带财还家，盖日上申丙日遁，得丙申丙临丙，是地下日复见天上日入廟也。丙以申为财，申加巳是带财还家也。又丙寄巳天上，巳起临寅，亦所行有财有禄。丙日遁得庚寅，庚乃丙之财，巳为日之禄，地下寅又生天上丙火，是上下神将相生也。故曰：上下吉神兼吉将，是所求成遂也。

## 他人

**三传年命克我身。**

课忌三传干支，及行年本命上神建干，克今日日干，地下干为宅，为己身，以天上日为我所行之地，更得见何干，視有气无气，克与不克。若有一处克地下日干，为克己身也。再以時遁，见天上時干有何变动。如十一月丑将甲午日壬申時，以壬申時遁，起庚子，至亥上，得甲辰临亥，今日甲干立长生之地，为有气，吉。

**只为他鬼莫相亲。**

以年命三传上建干，尽皆他人，如克我今日干，凶。余虽有克，我无路，何畏之有。不在三传年命，虽有克，无路，是不亲也。

**克我无气身自吉。**

要今日鬼在无气之地，日干上下有气，更日不在衰绝病败之鄉，是以克我无气，我身自喜矣。

**我复克兮不害人。**

三传年命建干切，是要我克为财，主吉。故曰：不害人也。

## 宗亲

**莫执行年本命亲。**

行年本命克日，主亲人相害，其理全在支干三合、六合，有德方可言亲。若无干支合，兼无德，虽有年命上神克日，只为外亲，不在宗族之类是也。

**建干合之带支分。**

假令十一月丑将甲戌日巳時，初传戌，临寅得甲，戌下得丙，寅戌中有辛，合丙将得六合，辛金克日干甲木，是主亲人因和合事，起口舌，喜丙火生寅，辛金绝寅，不能相合，未足为害。又中传午临戌，得庚午为白虎，庚金克甲日，主因亲人和合得病，难痊。午临戌，为五行入墓，凶，终不死。若专言甲在寅，又临午，合死。所谓不死者，以白虎乘午自战，又天上甲在戌，戌居寅，病甲木，临寅为入廟，亦主不死。干合支合为亲类，仔细消詳论假真。  
论亲疏人相害，要今日鬼在支干三合、六合，兼有德有贵，方可断是亲人相害。若今日鬼所临之地，在六害刑沖，兼干沖战，又坐四殺处，上下克制，亦不亲也。如甲戌日，以戌中辛金克日为鬼，戌临三合，主亲人。如戌临酉，乃自刑，亦害，为不亲也。或戊立于丑甲，虽畏戌中辛，若行年是戌，合亲，谓甲至丑得贵，辛至寅有贵，是有德合，主因亲人凶事。若戌立于丑，不临年命，亦非亲也。谓丑是戌之刑，又为辰戌丑未四殺，刑害带殺，是不亲也。故曰認假真矣。

**凶神克害日辰上，与日何类辨元因。**

不见克今日鬼，今日干上又无制剥，即吉，亦恐有克日上之神类，看是何宗亲有凶，取五刑断之。假丙日是火，三传年命，不见水，即吉。再论日上建，若是土干，又三传俱旺，土主子孙之凶，日上丁火，三传阴火，主妻灾，旺阳火，主父凶。日上建得木，三传俱旺木，必主是妻之外亲相害。日上建得金，三传俱旺金，主母凶。日上见阳水，只取为鬼，阴水为兄弟争競。若不见今日鬼，先寻找克本元神定之，可知其何亲属主灾。盖课中遇蛇、勾、空、元、虎为凶神，不见克日，必无伤于我，当看其凶神所克者是何亲，所主灾咎，以类言之。假如十二月子将丙寅日申時，占干上酉，三传酉巳丑，卦名从革，课传无水，不见克日之鬼，朱雀临酉，金髮用所克者卯木，其日干丙火，以卯木为母，必当其咎。朱雀主官非合，断其母有口舌官非。

**生我即须寻父母，克我相伤觅子孙。**

**同类事从兄弟起，干合多在妻妾身。**

如甲日三传不见克日，如寅上有己，三传见木，克己即主妻灾。又加寅上无己，卻是戊，主妾灾，或主父凶。如寅上有庚，三传旺火甲日，以癸水为母，临在日上，被三传旺土来克，应在母凶矣。此以生子为母，克母者为父，克干为嗣，我克者为妻之论也。

**生我凶因途远外。**

所有一鬼克，今日复有他人生于鬼，即主远人来害。如三传神克日剥将，亦主远人，将克神为近人，日上将生鬼，为远亲，或远人相害。

**我生须忧在比邻。**

将生神相害在比邻，神生将损我，人在他鄉，虽见克我之鬼，卻化于他处，即主相害人近处起，谓化而其势不长，合近。若事转生鬼，其势大厚而长，主鬼贼远来。如金为鬼在，传坐在水上，为化于他处，主近。坐在土上，谓事转生鬼，主远。又鬼无气合，主官事起近，谓无气，是不远矣。虽甲日以庚为鬼，甲上有壬癸，亥子庚至子化水，无气不长，是鬼不行。兼生日上是以鬼起在比邻。经云：鬼旺势行远，其鬼远来。鬼衰不起，其凶在比邻。

## 职类

**寅在长生道人士。**

建寅干临长生行，年入華盖更初传，是亥中传寅，加亥，临长生，克日贵神失地，或落空亡，不能制鬼，合主一道士相害也。假令十一月丑将戊戌日戌時，占卦弹射，初传癸亥临申，坐长生，作勾陈。中传甲寅，临亥，坐长生，作白虎克日。末传丁巳临寅，亦坐长生，作太阴夜，占贵人。在未临辰，坐空亡，其人行年在丑临戌，是華盖，且末传寅木，临长生，为鬼克日。我之行年，又就華盖，故合取一道士相害也。又寅坐華盖克日，亦取为道士相害。

**临申死绝行僧尼。**

申建干在死绝之鄉，本命在空亡，行年遇華盖，初传入今日孤辰寡宿，或有辰巳亥，三传即为僧相害。又申金无气，临華盖，孤寡克日，亦取为僧。假令十一月丑将乙丑日未時，课初传戌临辰，朱雀。中传辰临戌，太常。末传又戌临辰，行年本命在辰，临辰临戌，其课建干甲申，又复建庚申，申绝于寅，克乙，初传戌是寡宿，又行年本命临戌，空亡，是以取一僧人相害。

**天罡生旺为公吏。**

天罡乘吏神，贵神克我今日行年。禄财为吏也。建辰干，坐贵行年，复食贵神，初传是今日印，或建十在劫亡刑殺上，即可取为有禄公人。若建干不在贵神，或行年不食贵神，只建干克日，带劫殺亡神，三刑六害，为无禄公人。若依前建干，带劫亡克日，更乘天驿马，主走公吏人也。

**戌加四孟主为军。**

戌加四孟，坐亡神劫殺，行年遇金神，贵禄财入空亡为军也。又建戌中干克今日，加劫亡阳刃，行年食贵神，兼太岁初传，为懸針，若戌为勾陈，尢的。假令十一月丑将乙亥日丁亥時，占行年四十五岁，初传申临午，作贵人，为重懸針。中传戌加申，为戌加四孟，行年亦戌，加申乙亥日申为劫殺，四十五岁行年，戌得庚，戌贵神是申，建戊申庚被戊食，名曰行年食贵神。又申与庚皆金，故曰行年金神贵神。是以此课戌加孟，更在劫殺上，初传懸針，是合有一紋面军人相害也。

**贵神带印克今日，便是终身有禄人。**

初传见贵神克日，卻有建干，与今日为财，名曰贵神自战。又初传生日，或贵神坐处不旺，必主有禄官人争财。或贵神克日，卻贵神无气，三传无禄。或贵人坐落空亡，即虚名官人也。假令甲日丑为贵神临申，名曰坐印。谓甲日遁得乙丑，乙取壬为印，甲得壬为印丑，坐申，甲日遁得壬申，故曰贵神坐印。假令十一月丑将甲子日戌時，占贵神是未建干，得辛未，加辰遁，得戊辰，辛金见戊土为印，故曰贵神带印，为主贵神相害也。

**申午相加作天后，用神大吉媾婿亲。**

申午为媒人，若申午为鬼，兼与日暗合克日，主相害人。曾作牙人与媒人，又初传是大吉，准此。假令十一月丑将乙丑日亥時，申加午为初传，申金克乙木为鬼，中有寄庚，天上日酉克酉，建乙是合来日上克乙，故主媒人也。

**戌加亥子元合位，铸印乘轩作匠人。**

戌为万物始成，兼是巧用之煞。书云：魁首也。亥始萌之象，子遷流动变，元武取機巧之人，六合终日，须了合聚之事。若戌加亥子处见六合，元武应爾。又云：戌加亥子见金木，将得六合，主木匠。金火，銀鐵匠。火土，窯冶匠。金木相加，主刻匠。水火，雜匠。浮火，高匠。純土，石匠。純金，鐵匠。

**天地医同入空亡，学论须看旺相神。**

天地医神落空亡，为鬼克今日，即主医人口舌。

**天地得戌戌克日，絶败空亡是贱贫。**

假令十一月丑将庚寅日寅時，占子亥戌，为三传庚日，遁得丙戌，丙戌克庚金，为鬼，合凶。谓加亥丙火临绝地，主贫劣人相害。若更初传临沐浴，或上下干建，二阳干，一阴乾，即主男子为妾所生，女人必贱。依此断之。

**课中端的无差误，好把当時建一旬。**

用建干复运一旬之例，所见用之，则无差矣。

## 年命建遁

**行年本命亦行建。**

本命从日建一同，更不別取矣。行年只从小运干頭，复遁于天干上行年，可取矣。假令三十一岁，行年丙申，卻取天上申行至地下申是。

**三传神上祸来战。**

若三传是日上辰，上为用神克日，不见解神，即凶。若辰中复克三传，自战。凡凶事，滅为吉利矣。

**內有救神亦主凶。**

三传在辰上克日內，有救神，亦凶。

**伤还伤人看家眷。**

谓行年本命，主亲，故言看家眷。假令甲日寅上有乙，传中见乙庚，合大凶。

## 主事

**要知灾福休和日，先以鬼贼分端的。**

起初先看初传，主年月日時，更上下支干。若不在真個年月日時，此外初传在前，末传在后，只主初传过了月日。初传在后，末传在前，只主末传过了月日矣。假令十一月丑将丙寅日申時，初传子临未，作天后克日，主女人口舌，吉凶主一月应。中传巳加子，作天空，主女人虚詐口舌。末传戌加巳，作螣蛇，为救神。土克水，制鬼，是凶，並解为平平矣。此课一月內，忌申日口舌，添壬日，更重，宜避之。戌日必见喜，谓伤，壬癸克天后子水，更克天空地下子水，是以吉也。余仿此。

**次看初末发休期，会者万中无一失。**

又先看初传，主何年月日時发端，更看末传何年月日時了決。又看日上与鬼贼生合，若此处取得，是当应期，无一失也。假令十一月丑将壬辰日子時，占丑临子，初传寅临丑，中传卯临寅，末传论三传，皆克壬，初传太阴，主先是東北一妇人人，生得頭員眼大相害。次主東北寅中，有天后，又是一妇人人相害。末贵神卯中有辰土，又克日，故主女人官事，起自東北。初传是主十二月一月之事，月为太阴，主事遲緩。至得二月節，官事解矣。谓末传是卯，故收因結果在卯，合主二月。若取了当吉日，二月庚申辛巳日最吉。余仿此。

## 吉凶实意

**占课类因何事起。**

言发用看取三传年命，各有異常灾福，取克今日者，即为凶事。无克今日者，虽三传元虎勾雀，並无事矣。

**细看鬼贼神将理。**

青龙克日，无救，必主损财帛。若青龙生日，即宜求财。或朱勾克日，主官事口舌。若不克日，有媾匹远行之喜。依十二神断之。

**三传年命动伤時，更伤日干凶难止。**

若所动之鬼，当時克日，则凶決矣。若不克日，只克時，亦凶。若当時之鬼不得地，虽凶起，亦自休矣。

**往来相乘反争战。**

假令戊子日上得酉，又亥上见卯来克戊，合凶。卻畏戊上酉克卯，故卯不敢相害。又酉上见丁，丁酉自战，卻得亥卯。癸复克丁，酉卻克戊，卯卻克戊，故曰往来相乘，反復争战。看三传中有偏助，一处得助者，吉。失助者，凶。

**克伏交加用囚死。**

论官鬼克我者，內有一衰一旺。假令庚辰日九月卯将未時，占甲寅，生人，三传子申辰，卦名润下，又名重审，可言庚日还家，吉。畏日遁之鬼，初传丙子，本命见丙戌生寅，与支神相沖，有路。丙子坐辰与三合，有路。丙子作螣蛇，丙戌作六合，二丙克庚，合因小儿和合中起官事，其言未尽。然子本属水，中卻有壬，又子旺壬，非旺丙，其戌中丙虽旺，卻被壬败，卦名润下，三传皆类化为水，二丙俱败。虽有丙，不能胜庚，金势旺，故两丙就子中生辛，随壬化矣。故言：克伏交加，用囚死也。

**鬼贼临实更得地，吉神吉将终不吉。**

若鬼贼有气，更立生旺得地，又不见下制，坐天空空亡，更克日，有路又无救助，凶神更在三刑六害相沖处，虽有三传中，吉神吉将更不取吉，乃是凶矣。

**日時吉将立于生，鬼犯绝空祸不真。**

言今日天上日干，寄宫干所临之处，要生旺得地，又无下克，更与初传各，当時虽有別方鬼克，事不为凶。若三传年命是建鬼克我，卻鬼立在空亡败绝，或有制下，克亦不为凶，所求皆吉也。

**战斗吉凶谁得地。**

论今日与鬼贼之神，谁得地，谁有理，得地不如得太岁，尊神生我带德，合为亲，万祸不能侵也。假令十一月丑将癸亥日寅時，占丁未生人，初传戌加亥，白虎。中传酉加戌，天空。末传申加酉，青龙。本命在未，午加未，六合。行年在午，巳加午，朱雀。贵神卯加辰，其日是癸，天上癸在亥，临壬子地下，癸寄丑上，壬子二者皆为得禄乘旺，即为日有气，有凶亦不敢来伤。又贵神卯为癸所生之地，名贵神相会。更行年本命上得巳午火，为今日之财。又中末二传皆金，生癸水，都合取为吉利。此是術人不知合使不合。使合从，不合从，依六壬。《金華宝鉴经》云：财莫与日相沖，生旺莫犯四煞，吉中即不从我，反凶。又云：鬼贼要立空绝，则祸变不凶。依此看之，虽天上地下二癸並吉，奈何卻巳午子亥沖战，不从子亥癸，反来投戌，戌见午巳转有势，谓火来生戊寅，午戌合也，又巳午败克酉申，酉中畏巳午旺火，不敢来生水，故亦从戌外贵神，卯加辰，为入狱，是贵神不得地，卻戌中有辛，克贵神，所乘之神不亲，是以合戌与之俱旺，戌为白虎旺克日，故为合死之课。此课合从戌乃鬼旺也。

**祸囚福旺喜皆亨。**

凶神凶将，常要囚制，自克不害今日，便是祸囚矣。吉神吉将，要生今日，不临战制，必作福旺矣。故喜吉凶力平神将等。  
假令十一月丑将戊子日午時，占戊畏末传螣蛇，寅鬼来克，主小儿惊恐。是癸丑人占本命申，加丑申，金克寅木，即为救矣。再论所立之地，得失何如，其寅立未，申立丑，各自坐墓，其力平矣。

**切分远近路无程。**

前课二神力並，有路者，先至。无路者，不来。若鬼与吉煞齐等，用正時所居者，先至。又或時助時生者，为后至，无路也。

**路若有程時齐至。**

论鬼贼救神齐至，所行之地，更立並，而坐处一般。兼日上下不相克制，故云路齐至。加临魁罡之法看之矣。

**加临魁罡指其情。**

言鬼贼在三合，救神亦在三合，看二神齐至如何，取吉凶救神先至，则其祸不来。克我者先至，则救神不来。要各有穩便后，便以为人祸福，其己身未能安，先有伤陷，何敢与人为祸福。见身安，见人不是，须是整齐他人，须得有权势，或朋友相辅，后方可与人为吉凶。其前言鬼贼与救神，一般立生旺，一般有气，一般有路齐来，谁吉谁凶，则得大人势，要指揮者先来。至日，何谓势，要贵神是也。将河魁加于卜课正時，再看天上贵神所立之地，贵順福先行，贵逆祸先至，言甚有理，不許人乱传。若以斗罡指福福至，指祸祸至，此则无理莫用矣。

**官病万类断何事，龙虎元常最要明。**

若指正時，合吉言吉，合凶言凶，故龙虎元常最要明。

## 四時旺相

**五行俱旺四時中。**

此说不论春木夏火，秋金冬水，四時得令为旺，且如寅木加亥，虽七月占，更三传水旺生木，便言木旺，不可言七月金旺木绝也。此言五行四時，有旺有衰也。

**莫指東方木旺春。**

木虽逢春，令如甲乙寅卯，木坐于庚辛申酉，金又三传克剥，虽春占，亦不可以旺言也。此言五行四時常旺常衰，不可执于一端。但坐处逢生得地，即为旺。受制失地，即为衰鬼。不旺，吉反此凶矣。

**用神旺处鬼无克，自然凶祸不为殃。**

言克今日鬼，若更初传生鬼，便是鬼有气。若初传克鬼生日，便是我有气也。盖初传生我，则吉。虽有克处，不敢伤害我也。又看坐处同断。

## 五行

**莫把東方木作名，木中生火克金形。**

甲乙寅卯，逐类所行，随月将与時变动，十干寄宫，不动即死，法是以干皆遁变，十二支回圈而行，课干支动中，即有金木水火土也。是以不可专言東方属木。

**時至类物随時变，一物相合万物生。**

看月将加正時，得子時，便复建。又如得申時，课随月将再行，名曰建合同用矣。故曰随時变也。假令十一月丑将丙寅日辰時，占卦名蒿矢，初传亥，加寅，作贵人，克日。中传申，加亥，作元武。末传巳，加申，为日干，作天空。又取時至物类，随時变，如本命甲午上见卯，作勾陈。卯上有子，属勾陈阴神，为真水。日干上得寅，作六合。寅上有亥，属六合阴神，又为真水。十一月占亥子水，得時木，卻变水，是時至物类随時变也。其课亥寅卯三鬼，皆自立处，无制克，俱来克日，主官事起于和合。若要免其事，除非出外，可解。谓天上日临申见天空，天空属戊戌土，是三水不敢害。丙日日行六道，解三水，是合出入。更课己亥发用六合出入，若今日所行天道，下克上，便出入，不能去矣。

**休道南方午火尊，火旺正時反伤壬。尽言亥子原是水，水性柔和动则止。**

言五行不定各随時而变。

**只在五行真假位，除是建作真合鬼。**

假令十一月丑将乙酉日申時，占乙日遁得乙，建在酉，起加地下辰乙日，遁得庚辰乙与庚合，故曰建日合。复取三传年命，有建丙辛，即凶。如本命庚子巳加子乙，日遁之建，得辛巳下，有子遁得丙子本命，上辛干克乙木，下丙干克庚金，是上下建干，各交相克，谓之建合鬼，即吉。

**莫把水火相刑克，是物皆能化五行。**

言五行逐時变动，中有建物，即与之皆变，有自战，不可不看五行是谁，有克即凶，无克即吉。如两者势均力並，先取初传助谁，得助者必胜，失助者必败。

**谁道西方体是金，金中建作火干凶。且如火再运为水，水干故言火中凶。申酉能克四方物，四方俱伤庚辛金。误传四季是真土，土旺能伤金火木。**

申酉中看時所遁，建得何干，若得金干，必克木，得木克土，得土克水，得水克火，是申酉並克，得五行矣。若申酉建处不可內战，如內战，从长可矣。

**尽若变动不同情，后学之人多执误。**

谓十二支，上遁干变自不一，后学不得执亥子水，巳午火，辰戌丑未土，申酉金，是逐日時建五行，便变动不同矣。

## 建真鬼

**五行真假莫执一。**

言莫执寅卯是木，巳午是火，申酉是金，亥子是水，辰戌丑未是土，乃支中寻找建遁之物，金或化火，木或化金。故言真假莫执一，是有变化之情也。

**先寻找五行建合真。**

论天地之遁干合，使谁当用直辰，本支谓子丑寅卯辰巳午未申酉戌亥，遁干随化，故曰先用各干，次用本支，是言直神干也。遁吉畏支相克也。

**建支五元与日比，自是灾凶福禄宜。**

遁干临支，先要不相克，次要乘吉将，更要与日不相克，又要生，今日是事，吉庆福禄，长进矣。假令乙日乙在亥，是乙木生于亥，我吉矣。卻建得癸，为初传，将得六合。凡事和合吉庆，纵有中末二传克癸乙，不当用，不在日上，亦不为凶。夫克癸，谓之克本，用神凶克乙，是伤我，不吉矣。又云：十二支寄干，是真我也。所在再用者，干运也。伤我，即小滞。伤干运，即不利财帛。初传建与日两比，和大吉两战克，凡事宜守旧，今日三传，若建他鬼克财，主破财。克禄，主病。克下地道，亦主病。

## 建合鬼

**五行建合少人知。**

建合，主取今日合者为鬼，又言合使者、使不合者弃两说也。假令十一月丑将庚子日申時，占遁，得庚辰，辰上酉遁得乙酉，乙与庚合，故曰建合。是夫妇人相见，单丙不敢克庚，故以一鬼不克夫妇人二位，须两处见两丙，卻克庚。有理旧说，谓丙处二心，夫妇人相见一心，故不敢为鬼。是以卻取丙辛，上下合处为鬼，丙使克庚，辛使克乙，此课中传戌临巳，戌得丙戌，巳得辛巳，又初传巳临子，遁得丙子，巳亦有辛巳上之辛金，克酉上之乙木，下之丙火克下盘之庚金，乃建合。鬼复克今日上下，主因酒食中和合地官事。末传太常，中传六合故也。其理犹未尽，依果子生先生异变经，解其理，日上之神与日合，即为己身。不合，则不是。以建合干就日上合，名曰合神。若合处却有暗，下克上，则为凶。上克下，即为平矣。若克战力停，当取旺者为主。

**建旺难逢合使支。**

看合使天上建干支，合使地下建干支，取得胜者，为我，无克我者，甚善。有克我者，一切凶矣。

**建得一鬼来伤我，复来救助我无疑。**

若逢得一鬼，克日干，卻生日上有克上见鬼，是救神助我，必不成灾厄矣。

**建合又复建合鬼，伤我今日救不止。**

言日遁与時遁上下建，得鬼相合，即言伤我今日，更无救解。假令十二月子将己未日巳時，占以日遁干在己，巳起加戌，遁得甲戌，甲巳为合，是今日建合，为一处相合矣。又正時己巳，巳中有己，上得子，子中有甲，是日時建合，又复一合矣。纵有克己之鬼，亦不敢为凶，名曰日建合，重大吉。假令十月戊戌日寅将己未時，占卦名重审，天上午遁戊临地上亥，亥中有癸，名曰建合。又初传子临巳，将得螣蛇，時建子中有甲，巳中有己，一重建合，克戊癸，主小儿惊，犹不惧。建合中力停。中传未临子，天空凶不主事。末传寅临未，日建干，寅中有甲，未中有己，又是一重建合，鬼伤我今日也。细解今建鬼与時建同一位，有气克今日，纵有救，亦不解凶，只是凶应矣。

**便是龙常作福难，日纵生旺亦须死。**

若依前有复建合鬼贼日，虽有青龙、太常，更不取福，只主破财官灾。虽今日有气，亦不解重叠之祸。谓两重建干克日也。

## 行人

年久出，不知存亡何方，即取去人行年所临处，为去者方位。若行年立处下克上，更今日干落空亡墓绝，必死也。若行年立处无克战，即下便是去方位。若问远近，过期不来，虚加一十，更上下乘行年数，合一处，言之里数，依本限人还家，本宫来门上神克行年，即不敢来，主克行年立处之神，月建必改移动于行年，天上财下方去。若初去行年下立合神，便不改动，只在此处。若在改动处，有财合相生，便不移动別处。若至此立处，有克剥损害，用天马临著天上，有移身于今日干天上财下去位，便其下更有生旺合财，亦至未年旺行年月日，必再移身于行年元干，与天下元干行年，天上合神临处为去处。若天下合神，卻克行年，复改移身于元行年去处也。更不改动，亦有还家之心，谓诸处不和矣。初行年立处，至诸方位住处，支干被太岁生者，应待是年得意还家。若见月德月合游戏戏神，或天驿马临著处，是来者月四神有克处，不用。无克处用，欲知日欺生行年，或日前四神，是来家日。又行年处生太岁，卻制剥门上神，又元年立己亥，必难还家。类神临处，便是来者月日，便用行年与初传相生，兼行年立处，便是起发日月矣。父母问儿女出行，第一依经用六合与日干合者，来六合，临卯，二月来。临辰，三月来。若子望父母，乙太常下取。来家月日，夫望妻以天后下取，妻望夫，兄弟朋友，俱以青龙下取，主望奴以河魁下取，奴望主以贵神下取。言行人何年月归家，前说龙常等将临处，为来期，更游戏戏神天驿马，又是月期。法《神悟经》以申子午三神为道路，入传主行发。《心镜》云：问三千里外行人，用将军煞下为来者日期，一千里用太岁支临处为日期，五百里至一千里，用月建临处是也。百里至五十里，以今日支临处为来期。若二三里，以罡下临处为来期。五十里，用時支临处为来期。将军是百煞，若此煞临门，主行人欲至门。  
若欲知久远出入安乐否，取依限临著处，是还家月日。若知行年存亡，不用此法。其后別说。最紧用看日干，与所望者行年与日上，两下不相制。又最紧望者，行年天上支还地下支无克制，必来，要知何月日来，前说青龙临处，与类神临处为来月日，其理谩用，合用游戏戏天驿马临处为月期，中先寻找生著望人者日，便是起处还家日也。若行年处，又在日前四神生日上，神卻还家，行年立日前四神，上下有制克，必中路有阻隔。看上克下，取上支是几数，若下制上，取下支是几数。看为何事阻隔，如青龙断之，若行年在日前四神，上下合在有气处，更乘龙，常贵合后，必为亲人兄弟留連。

## 十二将

凡十二神固喜生日，亦要与乘神相生，不喜战克。如蛇乘木神，则喜。乘水神，则战。余仿此。又蛇上下带木火，更乘天地火殺，可取火厄。若在日上，宅上无元后，亥子水神解救者，必主火灾无疑。宅神岁前五辰是也。火光煞正月在戌，逆行十二支，火烛殺正月，起已，順行十二支，更乘此煞克日辰，即应，不克日，则不用矣。克人伤人，克宅焚宅。朱雀飛騰道路，言有远信。若更乘天马，尤的。又作三六合为交易文书。六合不克日，所求和合克日，见财，主和合破财。克禄，主官事。克日又主夫妇人口舌，若四绝神離神，主夫妇人別離。乘巳亥，更加天驿马，或初传是道神，主有远行。  
道神正庚，二辛，三甲，四癸，五壬，六乙，七丙，八丁，九戊，十己，十一庚，十二辛。  
勾陈若在初传日辰，上克日辰，为鬼，凶。青龙克日，主破财。如作白虎阴神克日，必死。落空亡，则不凶。天空白虎阳神克日，主女子死。阴神克日，主男子亡。太常元武生日，宜求橫财于阴私中。太阴克日，主奸私。若乘奸神、邪神，必有是事。奸神春寅，夏亥，秋申，冬巳。邪神正起未，逆行十二支。天后克日，主妇人人口舌，不明事。若临沐浴、咸池，或乘亥子卯酉克日，主淫乱，起口舌。若无克战，宜求婚姻。又宜求妇人人之财也。

返回：[[目录|目录]]