#歌赋 #作者：姜玄衣 

靜省之居藏本 爱函先生录
数术留金版-姜氏云水玄衣-校
改正了一些数术常识性错误

此書刊近十年，未暇叙言，弁首歲週丙戌，予歸游黄山，返海陵寄廬，友人索書日衆。爰傭工刷印，略述一得之愚，質同志焉！蒙幼好奇喜閱陰陽，果択一切怪異之事，而於壬占諸書，一見了然，恍如夙習，更幸得族祖愛函先生遺本，未涉岐途診悟萬殊，一本之義，不越乎理，有若秦鏡。盖其來甚遠，世人第知憧憧進取，既不師古，又昧返照直披，然形骸委悅悔莫可挽，良用浩歎！此書名未悟者，要從未來悟入，雖專重取象，祥言生克，然我心境虛明，罕能領略其趣。學者當玩其圓融處而意會之，斯爲益矣！

光緒十二年上巳日，古歙平常道人。

大六壬未悟書
拆字貫道篇 
壬之一字，其義何居？老子云：道生一，一生二，二生三，三生萬物。
董子曰：三畫而運其中者，謂之王，天地人，參而通焉者也！孔子曰：貫三為王，壬字與王字，何以異？其異者，王字三書皆同，壬字三畫各別耳！蓋聖人取義，用天一生水，天五生土。水爲萬物之血脈，土為萬物之根基，同生同死。水數一，土數五，合而成六。且壬字上一畫斜者，象水之朝東。下一書重者，象地之厚載。中一畫長者，縱則為天地，横則為宇宙。與天地宇宙同用，加以水土生育之功，有覆載之至德，即謂以此，命名六壬。誰曰不然，故壬式，上盤圓，法天。下盤方，法地。在天成象，有星宿，故用天罡為斗杓，太陽爲月將， 二十八宿爲直符。在地成形有方岳，故用八卦，據四方四維，立四門。二煩、稼穡、遊子等課之占。或用歲，不出歲，月不出月。或用二十四氣，則半月之間。或用七十二候，則五日之期。皆法乎天地，軌於厯數者也。其於尊卑，則日爲尊，辰爲卑。其於親疏，則日爲疏，辰爲 親。其于夫婦，則日爲夫，辰爲婦。其于父子，則日為父，辰為子。其於君臣，則天乙爲君，諸將為臣。其於職位，則丞，相，將軍。其 於進退，則前一後一。其於陞黜，則有逆有順。其於生殺，則有陰有陽。降於元女，演于軒轅。上則占乾象之休咎，中則占人事之吉凶， 下則占地紀之災祥。一世一身，一時一刻，無幽不燭，無事不明。彰往察來，見微知著，修身治己，保國宜家，纖悉不外於其理，毫髪莫逃於此數。君子可豫定趨避，小人亦免羅陷阱。休泥丸珠之在盤，當求三隅之反一，乃作讚曰：效法天地，貫通鬼神，啓建皇極，軌範人倫。述於賢者，作于聖人，無物不照，無禱不靈。垂教萬古，月益日新，含宏精奥，大哉六壬。

未悟課義 
利動不宜靜，利卑不利尊之象：
如壬寅日，支上巳課。：

　父母 戊申 龙
　兄弟 辛亥 常
　子孙 〇寅 后

　　龙雀雀后
　　申巳巳寅
　　巳寅寅壬

　　龙空虎常
　　申酉戌亥
　勾未　　子玄
　合午　　丑阴
　　巳辰卯寅
　　雀蛇贵后

巳火旬空，脱支寅木，乘天乙，當主貴人脫賺，夜貴見朱雀，當主文書公事脫賺之事，切不可與貴人交財，及干涉文書，多不利。巳又不利宅，以日上遭寅木之耗，支上被巳火之耗，兩無益也！殊不知此課，靜守家中則受脫盗之害，日漸頹敗。莫若棄此宅而外求， 則大得利。盖以寅加日土，受壬水之生，書夜皆乘水將，上下助生，豈不勝在家之受脫乎？然亦利卑而不利尊，以壬水為尊，寅木爲卑也！能舍己而依託於上，人庶其得所。又發用生中傳亥水，亥水又生寅木，豈不快歟！ 
又如戊申日，支上亥課：

　官鬼 甲寅 后
　父母 丁巳 常
　子孙 庚申 龙

　　后雀雀龙
　　寅亥亥申
　　亥申申戊

　　龙勾合雀
　　申酉戌亥
　空未　　子蛇
　虎午　　丑贵
　　巳辰卯寅
　　常玄阴后

支上亥水，書乘朱雀，夜乘勾陳，化刑害而脫申金，切防官府公事 文書，交加不了，事累於己，亦害於宅，不如舍其宅，而投干上之戊土，可以養生也！惟日貴見青龍，主喜悅；夜貴見螣蛇，主驚恐， 微有不同耳！O壬寅日，寅木求生于壬水，壬水又求生于申金，是有生生之意。戊申日，三傳寅刑巳，巳刑申，戊土又加寅土受尅， 則申金雖得戊土之生，亦不遑甯處也！知刑害相逐，驚憂萬狀乎？惟喜寅木空亡，究竟無所畏。而戊土可以養育申金，語云：休戀故鄉生意好，受恩深處便為家。此等課像是也！

动静失宜之象：易曰：时止则止，时行则行。
如丙寅日，申加丙课：

　妻财 甲申 合
　官鬼 丁亥 贵
　父母 庚寅 玄

　　合空贵合
　　申巳亥申
　　巳寅申丙

　　合雀蛇贵
　　申酉戌亥
　勾未　　子后
　龙午　　丑阴
　　巳辰卯寅
　　空虎常玄

申加丙為財發用，日貴見六合，又生丙火，當有財合之兆。何丙火 不知足？投於寅上求生，本身卻乘天空，反耗丙火，所謂不安分而 妄求者。且夜貴腾蛇，加日土奪財，丙乘勾陳脫氣，主在家有財被奪，出外卻又生事也！

東手得來西手去之象：
如壬申日，申加壬課。

　妻财 乙巳 阴
　子孙 〇寅 蛇
　兄弟 辛亥 勾

　　蛇阴阴虎
　　寅巳巳申
　　巳申申壬

　　蛇贵后阴
　　寅卯辰巳
　雀丑　　午玄
　合子　　未常
　　亥戌酉申
　　勾龙空虎

申支來生壬干，豈不有力？殊不知壬水加寅上，卻又生別人。兼之亥水為末傳，生寅木，寅木生巳火。巳火又尅申金，則壬水復成枯涸矣！

去住不得之象：
頤象曰：六二征凶，行失類也，大壯。上六概羊觸簷，不能退，不能遂。
如戊申日，寅加戊課。

　官鬼 甲寅 蛇
　妻财 癸亥 阴
　子孙 庚申 虎

　　蛇勾阴蛇
　　寅巳亥寅
　　巳申寅戊

　　蛇雀合勾
　　寅卯辰巳
　贵丑　　午龙
　后子　　未空
　　亥戌酉申
　　阴玄常虎

寅木加日上為鬼，又刑害戊土。戊土，又加支上，為申金所脫，不免回日上，卻又有鬼刑害之。末傳申金生亥水，亥水生寅木，併尅戊土，所謂去住不得也！

因小失大之象：巽上九，巽在床也，喪其資斧，貞凶。
如丙申日，申加丙課。

　妻财 甲申 合
　子孙 壬辰 虎
　父母 庚寅 玄

　　玄贵贵合
　　寅亥亥申
　　亥申申丙

　　合雀蛇贵
　　申酉戌亥
　勾未　　子后
　龙午　　丑阴
　　巳辰卯寅
　　空虎常玄

申金加日上為財，謂之財運上門。殊不知申之本家，即日之陰神，上見亥水，反傷丙火。是因小利，而失之於大害也！

外面逐獐，屋裡失兔之象：得魚忘筌
如壬申日亥加申課：

　妻财 乙巳 贵
　父母 戊申 合
　兄弟 辛亥 空

　　玄空贵玄
　　寅亥巳寅
　　亥申寅壬

　　合勾龙空
　　申酉戌亥
　雀未　　子虎
　蛇午　　丑常
　　巳辰卯寅
　　贵后阴玄

亥加申上求生，不思日上見寅，壬水反被寅木所脫，正是逐獐失兔之占也！此課止宜安守在家，不可出外營謀。以壬水加申支上，也稍一動作，譬如百種艱辛苦掙來，償卻他人歡喜債。盖寅與亥合，合而脫空，豈非歡喜債乎？且第四課，辰之陰神，脫神再加日上，知過不改，賊難防矣！

笑面虎之象：
如丙申日，寅加丙課：

　兄弟 癸巳 空
　父母 庚寅 合
　官鬼 丁亥 贵

　　合空贵合
　　寅巳亥寅
　　巳申寅丙

　　合勾龙空
　　寅卯辰巳
　雀丑　　午虎
　蛇子　　未常
　　亥戌酉申
　　贵后阴玄

寅木加日上生日，本吉。奈旬遁是壬寅，日之陰神。寅上又見亥水，反傷丙火，則寅木正是笑面虎。凡事不可託大，而遭人之陷害也！又丙寅日，寅加丙上，蒿矢課，亥水發用，亦同。

虚生實鬼之象： 
如甲子日，亥加甲課：

　子孙 庚午 蛇
　兄弟 丁卯 勾
　父母 甲子 虎

　　蛇阴后常
　　午酉申亥
　　酉子亥甲

　　龙勾合雀
　　寅卯辰巳
　空丑　　午蛇
　虎子　　未贵
　　亥戌酉申
　　常玄阴后

亥乃甲之長生，加日上生日，豈不為美？奈是旬空，雖是生而不生也。第二課日之陰神，見申金為鬼，發用午火，雖能制鬼，卻是庚午暗中亦作鬼，殊可為懼，是謂虛生實鬼也！
又如丙午日，寅加丙課。

　官鬼 戊子 蛇
　妻财 乙酉 阴
　兄弟 〇午 虎

　　蛇勾贵合
　　子卯亥寅
　　卯午寅丙

　　合勾龙空
　　寅卯辰巳
　雀丑　　午虎
　蛇子　　未常
　　亥戌酉申
　　贵后阴玄

寅加丙空亡，是虛生。寅上見亥為鬼，是賣鬼。且子水作鬼，發 用當權，凡占不宜貪生，而蹈鬼禍也！

受恩深處宜先退之象：蹇九三
如己巳日，巳加己課：

　兄弟 乙丑 蛇
　妻财 〇亥 后
　子孙 癸酉 玄

　　蛇合合龙
　　丑卯卯巳
　　卯巳巳己

　　合勾龙空
　　卯辰巳午
　雀寅　　未虎
　蛇丑　　申常
　　子亥戌酉
　　贵后阴玄

巳火加日上，生己土，此支來生干，號培土壯基格，甚美。奈日之陰神，巳上有卯木為鬼，是被巳火引入本家，反受其尅。得此占者，不可戀生而忘死也！

虛作威福之象：易曰：紙羊、觸擋、贏其角。
如辛卯日，未加辛課：

　子孙 庚子 雀
　父母 乙未 虎
　子孙 庚子 雀

　　龙雀阴虎
　　酉子辰未
　　子卯未辛

　　贵后阴玄
　　寅卯辰巳
　蛇丑　　午常
　雀子　　未虎
　　亥戌酉申
　　合勾龙空

干上未土，與支上子水，作六害乃恃勢之害。未上既乘勢來害，日之陰神見辰土，又害卯木，其害無已。殊不知此課，支干原是六合，上見其刑，又是昴星課，是不得已而為之也！蓋發用子水，受卯之刑，故來害日上未土，未土反乘勢而尅之。然甲申旬未空，辰又臨空地，惡能尅子水也！雖虛張聲勢，子水終不畏之。又得支之陰神酉金，生子水而合辰土，辰土既合，必不助未，未土之 勢孤矣！顛倒為子水所弄，究竟無成，連及戌土受害，不能自安。凡得此課，切勿輕舉。

抱雞不歸之象：
如庚寅日，巳加庚課：

　官鬼 癸巳 勾
　妻财 庚寅 蛇
　子孙 丁亥 阴

　　虎阴蛇勾
　　申亥寅巳
　　亥寅巳庚

　　蛇雀合勾
　　寅卯辰巳
　贵丑　　午龙
　后子　　未空
　　亥戌酉申
　　阴玄常虎

干上巳火，本為日鬼。末傳亥水，生中傳寅木，寅木生初傳巳火，遞互助生，巳火之勢可畏。殊不知鬼無鬭意，皆緣傍人教唆也，何以知之？甲申旬遁見癸巳，是閉口，雖懷詐於心，及至相逢，又無惡意，叵耐亥水，持自刑之勢，暗藏丁火，必欲害庚，巧言挑動寅木，助巳火來傷庚干，不料巳火，本無鬭志也！

蛇化龍之象：
易曰：飛龍在天，利見大人。
如戊辰日，干上午。日貴 寅午午 
庚午日，干上午。夜貴 午辰寅 
甲戌日，干上子。日貴 午辰寅 
庚辰日，干上午。夜貴 午辰寅 
甲申日，干上子。夜貴 午辰寅 
庚寅日，干上午。夜貴 午辰寅 
乙未日，干上申。夜貴 亥卯未 
庚子日，干上午。夜貴 午辰寅 
乙巳日，干上子。夜貴 酉巳丑 
庚戌日，干上午。夜貴 午辰寅
壬子日，干上丑。夜貴 辰午申 
戊午日，干上午。日貴 寅午午 
己未日，干上亥。日貴 亥卯未 
己未日，干上巳。日貴 丑巳巳 
庚申日，干上午。夜貴 午辰寅 
啓奧云：初見騰蛇末青龍，干頭化氣又潛通。緣二，將相去五位，若得干頭遁化，自有飛騰之象。今立例于此，當取蛇龍入傳，而得本干化合，為憑。若干頭無化合，只是初蛇末龍者，但恐密雲不雨耳！

龍化蛇之象：乾初九，僭龍勿用。
如丙寅日，干上未。夜貴 辰午申 
庚午日，干上午。日貴 午辰寅 
辛未日，干上寅。日貴 亥卯未 
甲戌日，干上子。日貴 午辰寅 
丙子日，干上未。夜貴 辰午申 
庚辰日，干上戌。日貴 午辰寅 
甲申日，干上子。日貴 午辰寅 
庚寅日，干上午。日貴 午辰寅 
此例多主黜落，占仕途科名，最為不吉。

書黃過中之象：
黃，即中也。書黃過中者，中傳實、而初末傳俱空也
如丙申日，丑加丙課：

　官鬼 戊子 蛇
　妻财 甲申 玄
　子孙 壬辰 龙

　　蛇龙阴雀
　　子辰酉丑
　　辰申丑丙

　　雀合勾龙
　　丑寅卯辰
　蛇子　　巳空
　贵亥　　午虎
　　戌酉申未
　　后阴玄常

辰旬空，子加辰陷空。三傳子申辰，惟中傳申不空，而初末傳俱空。此等課，堪作中人媒代，盖中人媒代之流，多兩邊脫漏成事。又須看中傳，所乘天將言之。如此課，日貴乘元武，必遭褫剝。 夜貴乘夭后，必蒙庇覆也！

螳螂捕蟬之象：離九四，突如其來如。
如戊戌日，申加戊課：

　妻财 癸亥 雀
　官鬼 甲寅 后
　父母 丁巳 常

　　玄贵雀龙
　　辰丑亥申
　　丑戌申戊

　　龙勾合雀
　　申酉戌亥
　空未　　子蛇
　虎午　　丑贵
　　巳辰卯寅
　　常玄阴后

四課無尅，以戊土遙尅亥水為用，是螳螂捕蟬也！亥之陰神，上見寅木，反制戊土，是黃雀伺螳螂也！日上有申金，又制寅木，如人挾彈在後，以捕雀也！寅既不能傷戊土，欲恃傳巳火，以制申金，殊不知巳火係旬空，焉能制申金？既不能制，則寅木之勢，終不可施，雖展轉不已，如陷於阱，畧無一成。

人遭鬼魅，宅見妖邪之象：
如庚子日，巳加庚課：

　官鬼 〇午 龙
　妻财 辛卯 雀
　子孙 戊子 后

　　龙常蛇勾
　　午酉寅巳
　　酉子巳庚

　　蛇雀合勾
　　寅卯辰巳
　贵丑　　午龙
　后子　　未空
　　亥戌酉申
　　阴玄常虎

干上巳，為日鬼；支上酉遁丁，亦是暗鬼。第四課午加酉發用，又是日鬼，三傳午卯子，乃末生中，中生初傳之鬼，合成子午卯酉全。而巳又作破碎加日，似此之課，在人則災病訟刑；在宅主陰私鬼怪，暗出害人。凡六庚日，丁神臨宅，皆主有鬼害人。惟庚子、庚寅、庚午日，更凶，防病訟火災。

龍虎拱衛之象：易曰：雲從龍，風從虎，聖人作萬物故 
如丙子日，戌加丙課：

　兄弟 癸巳 空
　子孙 丙戌 蛇
　父母 辛卯 常

　　蛇空常蛇
　　戌巳卯戌
　　巳子戌丙

　　蛇贵后阴
　　戌亥子丑
　雀酉　　寅玄
　合申　　卯常
　　未午巳辰
　　勾龙空虎

凡課内見天空加支上，青龍、白虎居宅之左右者，其家必豐隆。若見一處空，則不美，謂之龍虎不備，風水不利，又龍宜居左，虎宜居右。或龍右而虎左，不為十全也！

兩貴不睦之象：
此謂畫夜貴人，互換作六害者，多主兩貴不睦，乖張妒忌。詳其作害之由，誰朦朧？誰精明？視貴人所乘神以決之，入傳緊，不入傳緩。
甲戊庚日，丑加子，未加午。乙巳日，申加未，子加亥。丙丁日，酉加申，亥加戌。 壬癸日，巳加辰，卯加寅。六辛日，午加巳，寅加丑。
如癸卯日，寅加癸課。

　官鬼 甲辰 蛇
　妻财 乙巳 雀
　妻财 丙午 合

　　雀蛇贵后
　　巳辰卯寅
　　辰卯寅癸

　　合勾龙空
　　午未申酉
　雀巳　　戌虎
　蛇辰　　亥常
　　卯寅丑子
　　贵后阴玄

卯木作貴人，受癸水之生，卻害卯上之辰。辰受尅害而作用傳，傳至中巳火，亦今日之貴人。值旬空，卯乘旬中癸水尅之，卯下之寅又刑巳，又害巳，且卯又作閉口，臨鬼門，則此貴人，乃奸惡壞人也！巳火不免退伏。末傳午上見六合，為隱身之處，卻不與卯木爭也！

兩貴叶和之象：
易曰：二人同心，其利斷金。
此謂畫夜貴人，互換相合者。入傳緊，不入傳緩，又忌空亡。
甲戊庚日，丑加午，未加子。乙巳日，子加巳，申加丑。丙丁日，亥加辰，酉加寅。壬癸日，巴加戌，卯加申。六辛日，午加亥，寅加未。
如辛未日，巳加辛課：

　　雀蛇贵后
　　子丑寅卯
　合亥　　辰阴
　勾戌　　巳玄
　　酉申未午
　　龙空虎常

　　龙贵雀玄
　　酉寅子巳
　　寅未巳辛

　兄弟 癸酉 龙
　父母 戊辰 阴
　子孙 〇亥 合

寅貴加未，午貴加亥，互換作六合。然此課，寅中有丙，午中有庚，卻來暗戰，徒有虛聲，竟無實意，乃外和而意不和也！ 包貯險心，欲覆其國之象。易曰：一咸其輔頰舌，騰口說也！
如己酉日，辰加己課：

　　雀合勾龙
　　寅卯辰巳
　蛇丑　　午空
　贵子　　未虎
　　亥戌酉申
　　后阴玄常

　　合空蛇勾
　　卯午丑辰
　　午酉辰己

　父母 丙午 空
　官鬼 〇卯 合
　妻财 壬子 贵

午加支上發用，與干上辰，交互六合，豈不和悅？殊不知午火，日貴乘天空，夜貴乘太陰，皆隱匿欺詐之神發用。傳入卯木，傷干己土，又害干上辰土。又傳入子水，害未土，未土不能安其處。及往戌上，又受其刑勢之窮通，莫可如何，不免反尅子水，子水蹈空，至此敗露，所謂人急計生也！

得道多助之象：中孚，九二我有好爵，吾與爾靡之。
如甲辰日，巳加甲課：

　官鬼 戊申 蛇
　父母 辛亥 勾
　兄弟 〇寅 虎

　　合贵蛇阴
　　戌未申巳
　　未辰巳甲

　　蛇雀合勾
　　申酉戌亥
　贵未　　子龙
　后午　　丑空
　　巳辰卯寅
　　阴玄常虎

巳加甲，雖脫干，申加巳發用。生中傳亥水，亥水生末傳寅木，寅木轉生日上之巳火，非多助而何？凡六甲日，巳加甲同。

一路淹留之象：上六困于葛藟於就脸曰：動悔，有悔，貞吉。
如乙巳日，巳加乙課。

　妻财 丁未 虎
　官鬼 戊申 常
　官鬼 己酉 玄

　　虎空空龙
　　未午午巳
　　午巳巳乙

　　空虎常玄
　　午未申酉
　龙巳　　戌阴
　勾辰　　亥后
　　卯寅丑子
　　合雀蛇贵

干上巳，乃支脫干。第二課又是午火，乙木竟不自揣，遙尅午上未土為用。火旺未土有力，乙木安能尅之？反被未土引入申酉絕地。乙木淹留，無可如何，退就卯上又值旬空，不勝其苦。

食財喪命之象：
如丙午日，申加丙課：

　妻财 戊申 合
　官鬼 辛亥 贵
　父母 〇寅 玄

　　后雀贵合
　　子酉亥申
　　酉午申丙

　　合雀蛇贵
　　申酉戌亥
　勾未　　子后
　龙午　　丑阴
　　巳辰卯寅
　　空虎常玄

干上申，支上酉，皆為日之財。卻被申金，引入中傳亥水，火幾絕滅。末傳寅木，又是旬空，是丙火戀申金之財，以致喪命也！ 

還魂債之象：
如己酉日，酉加己課。

　兄弟 癸丑 后
　官鬼 〇卯 玄
　父母 乙巳 虎

　　后蛇蛇合
　　丑亥亥酉
　　亥酉酉己

　　龙勾合雀
　　未申酉戌
　空午　　亥蛇
　虎巳　　子贵
　　辰卯寅丑
　　常玄阴后

干上酉，支脫干，酉上亥水，已自受脫。亥上又見丑土尅之，丑上土又見卯尅之。卯木生巳火，己土坐其上，可謂福及其身，而災緩不必慮之也！

損不足，奉有餘之象：
老子曰：天之道，損不足以奉有餘，孰能損有餘以補不足？ 
如丁未日，午加未課：

　父母 〇卯 勾
　兄弟 丙午 虎
　兄弟 丙午 虎

　　空虎空虎
　　巳午巳午
　　午未午丁

　　龙空虎常
　　辰巳午未
　勾卯　　申玄
　合寅　　酉阴
　　丑子亥戌
　　雀蛇贵后

八專課，卯加辰，為用。午為日祿，是生氣，與未合，在日辰上，為中末傳。共四重午火，丁火極其旺矣！況卯木發用，自臨六害之地，反來生午火，午火日有餘，而卯木日不足也！

自刑自害之象：
如庚申日，酉加庚課：

　子孙 癸亥 阴
　兄弟 辛酉 常
　兄弟 辛酉 常

　　玄常玄常
　　戌酉戌酉
　　酉申酉庚

　　龙空虎常
　　午未申酉
　勾巳　　戌玄
　合辰　　亥阴
　　卯寅丑子
　　雀蛇贵后

干支上酉，兩重自刑陽刃，又是金神破碎。戌為天刑，害酉。戌上亥，為自刑，害申。中末干支，共四個酉。其凶可畏，圖謀無成。常占不吉，居則障礙，動則連遭。
如辛酉日，未加辛课：

　官鬼 戊午 常
　妻财 乙卯 后
　子孙 〇子 雀

　　后常阴虎
　　卯午辰未
　　午酉未辛

　　贵后阴玄
　　寅卯辰巳
　蛇丑　　午常
　雀子　　未虎
　　亥戌酉申
　　合勾龙空

干支自作六害，日上見未，受日之刑。支上見午，自刑，本為凶兆。殊不知末生中，中生用，午與未合。又帶戊己之土，來育辛金，是以恩報怨也。又嫌子水旬空減力耳！ 

廣求不如儉用之象：六三，不節之嗟又誰咎也。
如壬子日，寅加壬課：

　妻财 丙午 合
　父母 己酉 空
　兄弟 壬子 玄

　　合贵雀后
　　午卯巳寅
　　卯子寅壬

　　龙空虎常
　　申酉戌亥
　勾未　　子玄
　合午　　丑阴
　　巳辰卯寅
　　雀蛇贵后

寅加干，卯加支，人宅俱受脫。又是旬空，是用之不節也！反於第四課上，遙尅午火為用。午火雖屬財神，原加卯空地，焉得為財，妄求何益？

人貓之象：噬嗑六三，噬臘肉遇毒。
唐李義甫，號人貓。今壬課中，有德丙藏殺者，猶義甫也！包藏禍心，過後始覺，縱思報讎而不易。如甲申日，庚寅加甲。庚子日，丙申加庚。乙卯日，庚申加乙。辛酉日，丁巳加辛。 丙戌日，癸巳加丙。 戊申日，乙巳加戊。 己未日，甲寅加己。癸酉日，己巳加癸。壬寅日，己亥加壬。丁巳日，癸亥加丁。

不攝生而求醫之象：山下有雷頤，君子以慎言語。節飲食。困九二，困於酒食。
己巳日，申加己課：

　子孙 壬申 常
　子孙 壬申 常
　父母 庚午 空

　　虎空玄常
　　未午酉申
　　午巳申己

　　空虎常玄
　　午未申酉
　龙巳　　戌阴
　勾辰　　亥后
　　卯寅丑子
　　合雀蛇贵

申加日上，與第二課酉，皆脫干。四課無尅，用昴星之下。申金為用，是日之脫氣。次傳取日上神，又是脫氣。申金三次來脫耗己土，己土不能自攝制，以全其體。卻戀申上所遁之壬水為財，遂任申金之脫耗焉。午中亦有庚金，明來養己，暗来亦脫，此所謂不自調摄而食貪戀聲色，以致痼疾也！雖有支上之午火，作日祿，養己土，何益之有哉？

助桀為虐之象：同人九三，伏戎於莽。升其髙陵，三歲不興。 
此謂末生中，中生初。初尅日者，喻如此，百務俱凶。
如六戊日、寅加巳，寅亥申。六庚日，巳加申，巳寅亥。
丁丑日，亥加丑，亥酉未。己巳日，寅加巳，寅亥申。
癸亥日，未加酉，未巳卯。癸酉日，未加酉，未巳卯。
壬寅日，戌加寅，戌午寅。壬午日，戌加寅，戌午寅。
乙巳日，丑加巳，酉丑巳。乙亥日，酉加亥，酉未巳。
丙辰日，子加辰，子申辰。丙申日，子加辰，子申辰。
辛酉日，未加戌，午加子。

內叛外逆之象：易曰：城復於隍，其命亂也！
如乙卯日，酉加乙課：

　兄弟 甲寅 阴
　妻财 己未 龙
　父母 〇子 贵

　　后勾阴合
　　丑申寅酉
　　申卯酉乙

　　雀蛇贵后
　　戌亥子丑
　合酉　　寅阴
　勾申　　卯玄
　　未午巳辰
　　龙空虎常

干上酉，支上申，日辰受制，內外不安。况加之庚申辛酉乎？且寅加酉為用，亦受酉金之制，寅木反尅中傳未土。未土又尅末傳子水。子水竟不能害未土，皆酉金興謀結黨，多方互戰，陷子水於死絕之鄉，而乙木之生氣盡喪，惜哉！

長上不睦，幼樨羅殃之象：易曰：剝牀以足，以滅下也！ 
如丙辰日，戌加丙課:

　父母 甲寅 玄
　子孙 己未 勾
　官鬼 〇子 后

　　玄雀常蛇
　　寅酉卯戌
　　酉辰戌丙

　　蛇贵后阴
　　戌亥子丑
　雀酉　　寅玄
　合申　　卯常
　　未午巳辰
　　勾龙空虎

干上戌，害支上酉。酉受害，遂尅初傳寅木，寅木復尅中傳未土，未土又尅末傳子水。子水受尅害，欲傷丙火，又有干上戌土拒之。子為子息，值旬空，又是日鬼，豈非幼樨羅殃乎？緣丙火自受戌墓，欲奪支上酉金之財，致酉金展轉尅害，而至子水，其勢迫矣，其力窮矣！此課占散事，則虎頭蛇尾。若占子息，必致凌替也！

寵妾逐妻之象，易曰：夫妻反冃，不能正室也。
如乙未日，卯加乙課：

　妻财 戊戌 阴
　兄弟 癸卯 合
　子孙 甲午 空

　　龙空雀合
　　巳午寅卯
　　午未卯乙

　　勾龙空虎
　　辰巳午未
　合卯　　申常
　雀寅　　酉玄
　　丑子亥戌
　　蛇贵后阴

昴星課，戌加亥為用。三傳戌卯午，畫夜皆乘太陰，是寵妾也！戌與日上卯作合，卯帶癸水，戌帶戊土，號無情合，男得老婦。既合而懐疑，其戌土使卯木，破支土午，以亂其家。午乃婦人，是逐其妻也！戌土既離間午火，可以暢意。殊不知午中有申，竟來尅戌中之戊，逐致內亂。卯為閉口，不能正家，在婦妾之爭鬧而不已也！
愛函注：愚意干夫而支妻，卯與午，雖相破而實相生。惟嫌戌土發傳、合卯而墓午。戌財乘太陰為妾，是妻受妾悔，而夫反愛妾也！

家不和，鄰里欺之象：艮，上下敵應，不相與也。
人家不無煎炒不足之事，能忍，則家醜不至外揚。不然，貽咲於人，須被鄰里欺也！
如乙卯日，丑加乙課：

　妻财 〇丑 蛇
　妻财 壬戌 阴
　妻财 己未 虎

　　玄贵阴蛇
　　酉子戌丑
　　子卯丑乙

　　雀合勾龙
　　寅卯辰巳
　蛇丑　　午空
　贵子　　未虎
　　亥戌酉申
　　后阴玄常

支干自作六害，本自不合。丑財臨干上，而支上以子來合，乃兄弟為財起見，以致爭競，是家不和也！殊不知丑卻破辰，則乙木不能安其處。子又刑卯，使卯木不得自由。子丑俱空，空者，指東話西之象。三傳互刑，誠所謂家不和，而鄰里欺也！

子孫不肖，父母愁歎之象：隨六二，係小子，失丈夫。
世間有不肖子孫，未免日逐酒色，習為下流。父母不能拘管，但終日愁歎而已！及父母一喪，遂流落無依，真堪悲也！
如癸亥日，寅加癸課。

　官鬼 〇丑 阴
　子孙 甲寅 后
　子孙 乙卯 贵

　　阴玄贵后
　　丑子卯寅
　　子亥寅癸

　　合勾龙空
　　午未申酉
　雀巳　　戌虎
　蛇辰　　亥常
　　卯寅丑子
　　贵后阴玄

日上兩課，結党成羣以脫干，是子孫有損于父母也！發用丑，是破碎，散敗家資。中末寅卯二木，復來相脫，一敗塗地。且支上之子孫，原屬旬空，雖有家業，遭此不肖子孫，亦付之無可如何而已。壬數元微，而課象昭著如此，洵哉數莫能逃也！


未悟別旨

天煩課：此例係太陽加仲發用，斗繫丑未者是。斗不系丑未，为杜传课。
春酉，將八課：丁卯、庚午、壬午、己卯、辛卯、癸卯、乙卯、 戊午，俱酉將加午。
夏午，將八課：甲子、癸酉、丙子、丁酉、庚子、己酉、壬子、戊子，俱午將加酉。
秋卯，將三課：戊子、己酉、辛酉，俱卯將加子。
冬子，將七課：丁卯、丁丑、丁酉、己卯、己丑、辛卯、丙午，俱子將加卯。

地煩課：此例係每日行太陰（月宿），發用者是。
正月：十三 十四 十五 十六
二月：十一 十二 十三 十四
三月：初九 初十 十一 十二
四月：初七 初八 初九 初十
五月：初五 初六 初七 初八
六月：初二 初三 初四 初五
七月：初一 初二
八月：廿六 廿七 廿八 廿九
九月：廿四 廿五 廿六 廿七
十月：廿一 廿二 廿三 廿四
十一月：十八 十九 二十 廿一
十二月：十五 十六 十七 十八
丁丑、丁亥、甲子、癸酉、丙子、己丑、丁酉、庚子、己酉、壬子、辛酉。俱係午加酉為用，如上月日逢者是。
正月 初五 初六 初七
二月 初三 初四 初五
三月 初一 初二 初三
四月 初一
五月 廿九 卅日
六月 廿六 廿七 廿八
七月 廿三 廿四 廿五
八月 十八 十九 二十
九月 十六 十七 十八
十月 十二 十三 十四
十一月 初十 十一 十二
十二月 初七 初八 初九
庚午、己卯、壬午、辛卯、癸卯、戊午、丁卯、乙卯。俱係午加酉為用，如上月日逢者是。
正月 三十
二月 廿八 廿九 三十
三月 廿六 廿七 廿八
四月 廿四 廿五 廿六
五月 廿二 廿三 廿四
六月 十九 二十 廿一
七月 十六 十七 十八 十九
八月 十二 十三 十四 十五
九月 初九 初十 十一 十二
十月 初六 初七 初八
十一月 初三 初四 初五
十二月 初一 初二
己卯、己丑、辛卯、丁酉、丙午、丁卯、丁丑、俱條子加卯酉發用， 如前月日逢者是。
正月 廿二 廿三 廿四 廿五
二月 二十 廿八 廿九 三十
三月 十八 十九 二十 廿一
四月 十六 十七 十八 十九
五月 十四 十五 十六 十七
六月 十三 十四 十一 十二
七月 初八 初九 初十
八月 初三 初四 初五 初六
九月 初一 初二 初三 初四
十月 初一 三十
十一月 廿七 廿八 廿九 三十
十二月 廿四 廿五 廿六 廿七
戊子、己酉、辛酉。俱係卯加子午酉發用，如前月日逢者是。

月宿
正月室 二月奎 三月胃 四月畢 五月參 六月鬼 七月張 八月藉 九月氐 十月心 十一月斗 十二月虚
從初一起，每日挨一宿，遇奎張翼氐，重留一日。弦望晦朔，四正日，男年抵月宿，官司拘執。子午卯酉，四平日，女年抵月宿，疾病血災。斗不繫丑未者，名杜傳課，主四德俱閉，三光不明。德氣在內，形氣在外，利居家，不利遠行。假如二月己卯日卯時， 四月丙午日午時，七月癸酉日酉時，此為天煩杜傳課也！
又如九月十四己卯日，戌加卯發用，初一日起氐，數至十四日，月宿在戌。此為地煩杜傳課也！庚戌日課，戌加卯同。

　　蛇贵后阴
　　子丑寅卯
　雀亥　　辰玄
　合戌　　巳常
　　酉申未午
　　勾龙空虎

　　蛇常合阴
　　子巳戌卯
　　巳戌卯庚

　父母 庚戌 合
　官鬼 乙巳 常
　子孙 壬子 蛇

上官名目
納粟財旺，白衣上書朱雀旺。流沒官旺，應舉學堂旺。奏補父母 旺，軍功有刑殺，軍班有刑無殺。貴人宜干求舉薦，面君到省，朱雀上書自薦，六合蔭補，勾陳爭競，青龍賄賂，天空虛詐，白虎勢奪，太常進納，元武鬼賊，天后女戚。

天赦：春戊寅，夏甲午，秋戊申，冬甲子，乃上天赦罪宥過之神。若傳課年命逢之，訟囚必遇大赦。忌空亡，則虛喜不赦，或赦內不及所犯之條。有官人遇之，可以改正復敘。又一法活論，出邵先生口訣，如春季占訟，見天空、戊戌、勾陳、戊辰，乘寅者是。夏季見青龍，乘午者是。秋季見勾陳、天空，乘申者是。冬季見青龍，乘子者是。

龍戰課
龍戰元黃二八門，春生秋殺會於分，君子占之多惹慮，小人罹此主災驚。居家不出還可避，出外求謀禍即侵。欲問本源從甚立，占法留傳神定經。

天地貴人法
此法惟葉信甫、韋燧、 陳炳三人知之。亥天門，巳地戶，申人門，寅鬼門。從亥子丑寅卯辰六位貴人者,天也，旦占用之。從巳午未申酉戌六位貴人者，地也，暮占用之。
假如戊申日，子將，申時課:

　　勾合雀蛇
　　酉戌亥子
　龙申　　丑贵
　空未　　寅后
　　午巳辰卯
　　虎常玄阴

　　玄蛇贵勾
　　辰子丑酉
　　子申酉戊

　兄弟 甲辰 玄
　子孙 戊申 龙
　妻财 壬子 蛇

此潤下，辰加子，乘元武發用。中傳申加辰，乘青龙；末傳子加申，乘腾蛇。又日上酉，支上子，春占主水滞，冬占主大雪。盖子將申時，宜用日貴丑也！而今用未者，以亥至辰為天，巳至戌為地，申時當用地貴也！此法邵夫子每亦用之課例内。

雪占
壬課中，天文人事，皆可占候，獨瑞雪不易占。予今採諸秘義，立法於後：戌未白虎為三白，六合應為六出花，太乙翼蛇頭有雪。天干遁起丙辛加，雨水入傳無尅戰，遍盤和氣遍天涯，更有陰神並武后，瑞雪年豐定不差。戌為白羊宮，未為白頭殺，六合象雪之六出。太乙中有翼宿，像雪字之形，更要有水無疑。

疹占
疾病之外，有小兒痘疹之占。今亦立一法於此，又看天時變通而取之。
小兒痘疹若何明，須向傳中用意深，蛇虎入傳天鬼動，六合傷干以類分。或見三傳炎上火，申酉為龍白是。月厭傷干遭厭穢，血支血忌察其情。

刑分五等
訟或該遭刑責，古法有二：以寅為脊，辰為臂，巳為面，亥為頭也！一法以金為斬，如作羊刃傷日，方可言其罪至於死，否則不可言。若作懸針旬丁傷日，或加巳亥上，可言針決之罪。木為笞，為枷；水為流罰；火為杖為血；土為徒為禁。亦看帶刑傷日者，方言用刑。金酉，水亥，火午，土辰，此四位乃自刑也！若空則可救。
如乙卯日，返吟課，戌生人占訟：

　　蛇贵后阴
　　亥子丑寅
　雀戌　　卯玄
　合酉　　辰常
　　申未午巳
　　勾龙空虎

　　玄合常雀
　　卯酉辰戌
　　酉卯戌乙

　兄弟 乙卯 玄
　官鬼 辛酉 合
　兄弟 乙卯 玄

此課年命戌上見辰，日之陰神上，又見辰，三重辰土為自刑，應遭徒，罪而杖臂也！餘倣此。
針刃之刑，如辛丑日，丑加辛課：

　　空虎常玄
　　申酉戌亥
　龙未　　子阴
　勾午　　丑后
　　巳辰卯寅
　　合雀蛇贵

　　龙雀雀后
　　未辰辰丑
　　辰丑丑辛

　官鬼 〇巳 合
　父母 辛丑 后
　父母 辛丑 后

此課主遭刺面，而受杖責。以丑遁辛金，辛為金針，丑為刃字，故主有針刺之刑。丑刑戌，又是別責課。別責者，責也，故又主受杖責。
徒配，如己酉日，伏吟課：

　　龙空虎常
　　巳午未申
　勾辰　　酉玄
　合卯　　戌阴
　　寅丑子亥
　　雀蛇贵后

　　玄玄虎虎
　　酉酉未未
　　酉酉未己

　子孙 己酉 玄
　兄弟 丁未 虎
　兄弟 癸丑 蛇

干己，支酉合成配字。支上發用，共有四重酉，為自刑，當主遭刺而遠配也！

試有五甲
假如甲子旬中占試，則子為一甲，寅為二甲，辰為三甲，午為四甲，申為五甲，戌為空甲。視朱雀臨何甲，定名字之髙下。若臨六陰及空甲之上，皆脫榜不中也！或朱雀臨本旬乙丙丁上，則在前列，亦忌空亡。餘旬倣此，然必須朱雀有氣而無刑破害方可。
秋香萬斛：此以斗角相加而言。
如癸酉日，辰加癸課：

　　龙空虎常
　　申酉戌亥
　勾未　　子玄
　合午　　丑阴
　　巳辰卯寅
　　雀蛇贵后

　　贵玄勾蛇
　　卯子未辰
　　子酉辰癸

　官鬼 戊辰 蛇
　官鬼 辛未 勾
　官鬼 〇戌 虎

辰中有角，丑中有斗，合成斛字。秋季占得辰為天喜，遁見戊辰癸用，戊為官，支上見子，乃日之祿，為本旬之甲。日辰上又交車合，必登高甲無疑，餘癸日不能。
魁星踢斗：此以鬼斗相加而言。
凡六癸日，未加丑，返吟課，占試必魁。如癸酉日課：

　子孙 丁卯 贵
　父母 癸酉 空
　子孙 丁卯 贵

　　空贵雀常
　　酉卯丑未
　　卯酉未癸

　　勾合雀蛇
　　亥子丑寅
　龙戌　　卯贵
　空酉　　辰后
　　申未午巳
　　虎常玄阴

未中有鬼宿，又為日鬼：丑中有斗宿，斗鬼相加，合成魁字。如冬季占得，則未為天喜，必應。且晝夜貴人，俱是太常朱雀吉將也！甲辰旬，癸丑日占得，不吉，緣未為丁神，若有父母，則丁火傷庚辛之金，主丁父母之艱。或逢申酉年，又值日貴，則朱雀丁神尅太歲，主文章不貼上意也！甲申旬，癸巳日，未是旬空，不中，當是虛喜。

丁神動
丁之一字，所係甚重，法雖立而未盡。且如丁丑夏、丁未冬，冬夏之天喜也。若加日，不可以墓干乘囚言之，其動尤速也！但庚辛日，防吉中有凶。壬癸日，防喪親丁艱。或作丁亥、丁巳為馬，其動亦然。丁酉、丁卯，防門戶怪異。若乘吉將生日，則吉動；乘凶將尅日，則凶動。大抵壬癸日災輕，庚辛日災重。外有甲子、丙寅、丁卯、三日，辰加卯用。丙子日，寅加丑用。丙午日，申加未用。號日成課，乃六戊加六丁也，其吉凶以天將决之。 

龜蛇星
巳為蛇，子為龜。如巳來加子，則為改字，凡事主更改之喜。子來加巳，則為死字，凡事凶，入絕體也！巳乘朱雀，亦為改字。

手足疾
卯為手，戌為足。卯加戌為順，戌加卯為逆。若占小兒病，主驚風發搐，壯者主發顫搖。占訟主有吊縛拷掠之凶，以足在上而手反在下也！

關格
凡遇天關，多為天時所隔。遇地格，為道路津渡河水所隔。更以刑害消息之。若三傳內戰，主內外不相見而隔。中傳尅初末，主首尾不相見而隔。剛日昴星，為道路關津所隔。柔日昴星，主潛伏不欲見人而隔。返吟，主爾來我往，不相照而隔。伏吟，主藏伏在家而隔。涉害下賊上，為道里卑下所隔。上尅下，為天時尊長所隔。又三交課，主隔。天羅地網主隔。
涉害為用得火神，下臨壬癸隔江津。土坐寅卯甲乙上，阻隔叢林 難動身。金神涉害為發用，下臨巳午散財因。木神在於庚辛上， 道路干戈阻隔人。水為涉害主何事？山岡泥淤定為屯。上尅下兮 尊親阻，火必焚燒土霧昏。
再以貴神詳事類，五行細玩得其真。

歲占
立春之日，以月將加立春之時，用本日起四課三傳，決歲中之事。大抵以日為國家，辰為臣庶。欲知歲中豐歉，則視太歲上神，與五穀類神，孰強孰弱言之。欲知歲中蠶事，則視勝光所加，分三傳，以天將言之。
假如庚午年，正月，初七日，丁未，立春，子將加丑時課：

　父母 〇卯 空
　兄弟 丙午 合
　兄弟 丙午 合

　　勾合勾合
　　巳午巳午
　　午未午丁

　　龙勾合雀
　　辰巳午未
　空卯　　申蛇
　虎寅　　酉贵
　　丑子亥戌
　　常玄阴后

八專課，夜貴乘天空六合，若論蠶，則勝光加未，上見六合。三傳午巳辰，稍得之課也！論五穀則歲上見巳，乘勾陳，宜麻豆，不宜禾麥也！論水旱，則春夏多晴，秋冬多雨。論火燭，則腦蛇加西方，無氣，火災少。此大綱也，須逐一細詳，則分毫不爽。又與太乙，歲計、月計、日計、時計，一體參看。 諸經並用大吉加月朔，占一歲之睛雨，多不驗。今得一法，用歲朔所得月將，加歲干，用太歲干支，立四課三傳，定一歲之睛雨。水旱，分十二月言之，又用月將加月干，用月建干支，立四課三傳，定一月之兩場。又用每月所得月將，加逐日之干。用日辰立四課三傳，起貴神，定一日之雨曝，此不傳之秘也！

干支相加
干為人，主動；支為宅，主靜。若干加支，占人必來，訪人必見，利靜不利動，利入不利出。支干相加，無尅乘吉將，課事必成，尋人必見，望人必來。凡事遇一重合，雖遲滯，卻有成。二重合，事可約而成。三重合，事成II刻中。凶事，取末傳冲處所臨神為散期。吉事，取末傳合處所臨神為成期。用起一二課，天乙順行，在貴人前，不問吉凶，所應必速。用起三四課，名驀越課，凡事驀然而來。若占失物，多為別人占。用下賊上，天將又下尅者，名逼迫課，主身不自由，受人驅策，被人抑勒。若夾尅財神，必財不由己而費。初傳末傳拱干支，謂之引從，引干主陞官，引支主遷宅。干上發用，傳歸支上，主我去求人幹事；支上發用，傳歸干上，主他來求我幹事。傳遞生干，有人推薦；傳遞尅干，衆口欺凌殘害。在朝官得此，陽防言路彈劾。若干尅初，初尅中，中尅末，為財求財大獲。初為日之長生，末為日之墓，為有始無終；初為日之墓，末為日之長生，為先難後易。年命上見天喜，乘吉將，凡事吉。命上見月將，能除一切凶神。年命上見魁罡，作凶將，百事不利。

神殺吉凶歌訣
神殺切在細推之，如逢月德最相宜。解神可解凶災事，天喜皇恩拜命時。
月德支德並生氣，天德德合儀神司，得此吉神能解散，日辰年命喜相隨。 
凶課遇來凶漸肆，吉課逢之喜氣至。天詔忽然二馬臨，求官應獲皇恩賜。 
大時加季實信來，聖心喜值和諧事。天旺天德兼天印，進職加官此其是。 
許多吉神難徧尋，於後詳觀細用心。支鬼日鬼偕月破，三刑六害五般陳， 
日辰年上兼發用，吉課先歡後卻嗔。復有孤辰並寡宿，憂喜俱無事不成。
金神三殺大小殺，凶事來臨災禍發。魁罡男女總非宜，占訟須知論管籥。 
大小耗神財物忌，更兼凡百俱低塌。劫殺災殺速可知，辰日逢之非吉話。 
囚禁天獄與天刑，官府追呼是吏神。陰陽二殺同天廁，當慎陰私口舌臨。 
血刃血忌傳見中，尅日凶神主血腥。地獄在傳處臨禁，如神臨處女非貞。 
蛇雀乘神帶火燭，加宅主有火光觸。護語所言儘是虛，四廢百事倶將墮。
三個盜神兼五盜，更逢天賊防盜過。天虎山願並天鼠，火光怪異釜鳴禍。 
支與旬中兩亡神，失落遺忘及走奔。三五會神孩兒殺，更加災害是長繩。 
夢神願神並鬼怪，心中恍惚不安寧。咒神天狗與天庫，凡為不順百務屯。 
天猿天車天坑伍，蹄輪有損在道路。遊都尅日走失憂，往亡天盜破財慮。 
死神死氣最凶神，病符加臨病難愈。更有殺神主病災，憂神加季亦堪據。
三邱五墓喪魂來，吊客仍兼白虎催。人年為用日辰上，可憐喜事變成哀。 
浴盆月鬼喪車殺，占病之課忌此排。女災必是陰人病，奸私多是婦人災。 
哭神帶虎來尅日，傳無急救應下淚。伏殃纏繞災殃速，枯骨露形病人廢。 
上下喪神孝服多，墓門墳塚動皆悔。天目天耳仔細觀，蛇虎同臨主災病。 
天醫地醫服藥宜，患者安寧病者輕。天旺陽德同天印，進職遷官大德成。
遊魂天鬼加傳內，遊子應須莫遠行。若逢關格兼擡土，往外求謀定不能。
遊戲日辰年命上，往外行人定回向。信殺臨門天乙逢，行人音信早晚降。
天雞亦是書信神，會神應有遠來探。未悟指歸細推尋，吉凶神殺了然望。

卜筮論
卜筮之道，易出於羲，壬出於黃，其來遠矣！上天下地中人，一切妖祥禍福之事，皆由於動，故曰：吉凶悔吝生於動。壬式以尅賊而發用者，動之義也。動而吉者，三奇六儀之類；動而凶者，飛魂九醜之類。動而悔吝者，贅婿三交之類。每成一課，即以此類决萬事之榮枯，定庶務之否泰，鮮有不中者。但吉凶悔吝之旨，在乎情察，難以理拘。一失其旨，禍福不驗。非心印、指掌、畢法、占鑑、諸書熟玩於平日，臨時貫通而會悟之，不能也！且夫知來藏往之學，務宜專心致志，以探其奧。至於出而問世，尤當知禁忌之所在焉！ 一在求數者，來意不虔，率爾索占，或以猥瑣之事，虛誑之言，故作戲耍，則不應。二在衍數者，心緒不一，勉強從事，或當酣醉之後，疲憊之時，漫為酎答，則不應。三在成數之後，有以數事致問者，有以屢卜致請者，易曰：初筮告， 再三瀆，瀆則不告。如此者，亦不應。更有疾風迅雷，弦晦分至，並宜忌之。學者知此，而本古先聖賢留術濟世之意，出之以虛心接物，毋執己見、毋徇人情、毋貪利而輕洩天機，斯得之矣！ 此書郡中吳稼雲先生，得之於西蜀未書，西蜀劭予於嘉慶乙房，徐良敬録。丑歲三月借，而鈔之愛函，程樹勳識。


返回：[[目录|目录]]