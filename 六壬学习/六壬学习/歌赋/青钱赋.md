#歌赋							                 
                      大六壬青錢賦
青錢秘訣式中珍，句句篇篇不亂陳。自愧淺愚難踵跡，敢將管見效前人。
主客會分災福應，類神得當理通神。三傳筴定分事類，四顆盤珠謀事成。
財墓加干財未出，鬼墓加干鬼暗興。三傳朝日分吉凶，始未回環反復類。
隨財入墓財銷鑠，財歸本庫足豐盈。醫人欲的逢生氣，病者不宜見死神。
用事當逢三六合，散事何憂見破神。傳中有墓囚遭獄，傳用沖神囚出因。
白虎傷干憂損重，青龍加日所謀成。干加支上人歸宅，支加干上出難尋。
支上逢空尋覓滯，支上相和主客迎。避凶但尋玄本位，盜賊當求玄武隂。
空凶干上空中實，更審空凶何類神。貴順玄藏物非盜，十二支神逐處分。
用起貴前人可望，三交関格未回程。支加干上胎生易，時下侌易男女分。
支干相加分五等，傳神関隔有三論。遙克兩煞分四項，神煞紛紜以理明。
六墓入傳獨有救，三宮真假式中明。別責九課歸三乙，八專五日干遁真。
子來加巳爲陽極，午加亥上极侌凝。歲乘天喜天書赦，天喜居空喜未成。
四課三傳形隱匿，年命逢真意外興。運式依无無妄轉，將神隨記應如神。

主客会分灾福应。
	六壬之法，大要先分宾主。宾主者何？日辰是也。日为宾，为长；辰为主，为幼。此定法也。若我干他人，则日为我，辰为人；人来干我，则他为日，我为辰。盖以干为动，支为静故也。若占讼、博弈之法，以先起者属干为客，后应者属支为主。干伤支吉，则主胜；干吉支伤，则客胜。干上受克，客不利；支上受伤，主不利。如久静思动者，则得支传干；久动思静者，则得干传支。反此者，祸福不应。

类神的当理通灵。
	世间万物，虽无穷尽，取类于十二支足矣。故六壬紧要，则惟类神。（例如占人在外存亡，不知年命者，即寻其类。戊寅日丑将寅时，占一道士在外，不知存亡，不知年命，即以寅为道士，乘龙加卯，在东方木旺之地，此人当在东方无事，春首必回。数日，遇其诸徒，询之。答曰：往绍兴幹事，正月下旬方回之类）邵康节八段锦中，已自理备，更有未尽，则依经以断。夫课有限，世间万物，触类则该。申为僧为舅，寅为道为叔。巳中蟋蟀（斗促织者用之），酉中昴鸡（斗鹌鹑青雀黄头斗鸡之属用之）。若论毛色之禽，视朱雀；走兽猫狸之属，视白虎。今有赌赛遏云集者，占以太乙歌唱之神主之。相扑胜负场者，当以大吉角触之神主之（偏不用天罡，以罡噐讼也，故用大吉福神）。至于人伦事物，动用所需，包藏十二字中，三传仔细消息。如占骑射，巳弓申箭。占物方圆，天空太冲（天空主空虚之物，太冲主方圆之物）。占试对策，亥子为周易志略，巳午为二礼文章，寅卯为诗经语录，申酉为尚书春秋，三传辰戌丑未为策论。推之。

三传夹定分事类。
	课如日辰夹定三传，则视天将吉凶，凶固难逭，吉亦必臻，惟喜占成合诸事，若占忧占病占讼占行人，皆不利也。外有透出支干外者，则先紧后慢。更看所夹何如，若夹财，利求财，忌病讼；若夹官，利求官，忌病讼；夹脱，利忧病而忌用事，利占产而忌占孕；夹生气，利用事，不利散忧；夹兄弟，百事不利；夹空亡，则事多虚，枉用其心，竟无实效。（乙丑日，干上巳，三传寅卯辰（仝气）。癸酉日，干上寅，三传亥子丑（仝气）。庚辰日，干上酉，三传午未申（才神）。甲午日，干上卯，三传辰巳午（子孙）。壬申日，干上戌，三传子亥戌（仝气）。甲戌日，干上丑，子亥戌（生气）。癸巳日，干上子，三传卯寅丑（子孙））外有日辰虽然夹定三传，如日辰上或乘空亡，则遇之不遇，夹犹不夹，始勤终怠，有名无实，过后失时，失于机密，反成不足。透支，有凶不致死亡，有吉不成大庆。又有三传虽在日辰中间，而欠前一位，或失后一位，谓之夹定虚一。此例占事，多小节不员。更看何虚，若虚财，因财不足，不能成事；虚官鬼，因官事外生不足；虚同类，则手足不足；虚子孙，则卑幼不足，作挠不足；虚父母，长上不足，文字不圆。更参以天将吉凶断之。（例如丁卯日，干上申，三传辰巳午，欠一未字，乃子孙爻也。暮将朱雀，则卑幼文字、口舌不足；旦将勾陈，主子孙旧事牵连未了。辛卯日，干上申，三传丑亥酉；壬午日，干上酉，三传寅子戌；乙酉日，干上寅，三传未巳卯；丙戌日，干上卯，三传丑亥酉。斯则日辰夹定三传，间传虚一格，如逢年命填实，不在此论）有一等名透关鬼格，号曰：当时不时，过后失时。致使已成事反破。（例如甲子日，三传子亥戌（才），此等成吉）盖透者，是干上传出支外。经云：夹住不住，富中有去。所透者鬼，反凶成吉；透出财爻，反吉成凶（主破才）。若是退数透出，因进用太过，反成不及。至如干透出支，不利外事，主有回环之意，先动后静。支透出干，不利内事，惟宜出外动也。若支朝干，干朝支，比支透支者，吉凶尤紧，盖不能透出于外也。（庚午日，干上未，三传午巳辰；癸卯日，干上子，三传丑子亥；乙巳日，干上卯，三传卯寅丑；辛亥日，干上酉，三传戌酉申；癸酉日，干上卯，三传丑卯巳；戊子日，干上未，三传辰午申；庚辰日，干上戌，三传申戌子）

四课盘珠谋事成。
	三传不离四课，号曰如盘走珠。占吉成吉，占凶成凶，惟忌占病讼忧产四事。（例如辛亥日，干上酉，三传戌酉申。及戊子日，干上子，三传子未寅者）经云：阴阳关隔传藏课，内外营心成虚破。（此类极多。庚申、甲申、庚寅、甲寅、癸丑、癸未，反吟皆然）

财墓加干财未出。
	才墓，甲乙日，辰为土库；丙丁日，丑为金库；戊己日，辰为水库；庚辛日，未为木库；壬癸日，戌为火库。皆日才也，而加干，多主旧远之才、田宅之才，或不明之才，有名无实，指空话空之才。如传课年命有破墓之辰，方可去求财，不然，急切未有，更或墓空徒劳心力。（例如庚寅日，干上未，乃才库，支上丑冲未，如锁得钥，才方可出也，其如空何）更详所乘天将，以定才之名色。尤看冲神，以推所托之人。（如年命上冲墓破墓，则自己可向前也，刑墓亦得）

鬼墓加干鬼暗兴。
	鬼墓者，甲乙日丑，丙丁壬癸日辰，戊己日未，庚辛日戌也。掩持万物，隐匿阴私，无过于墓。鬼墓加干，其凶愈炽。何也？明见其鬼，犹可防御，墓鬼暗昧，倚草附木，借姓假名，卒不可治，病讼大忌。鬼谷子云：鬼在墓，危疑者甚。（例如甲子夜占，丑加申，若课传年命得子孙，则不凶）

三传朝日分凶吉。
	朝日有二：有支用传归干上者，有他处传归干上者。若吉神传吉，主成合事，不求自至，无心中得；凶神传凶，则祸来不测，占忧占病，生产行人，并不喜见。谚云：闭门家里坐，祸从天上来。支传干例。（如丙寅日，干上午，三传辰巳午；庚子日，干上午，三传戌申午；壬寅日，干上戌，三传子亥戌；戊寅日，干上午，三传辰巳午；甲戌日，干上辰，三传子寅辰）干传支者，如臣使君，子使父，不免俯就于人，为之抑勒，不得自由，旺相犹可，死绝更凶，利卑不利尊，利静不利动。（例如甲午日，干上辰，三传辰午申，甲木传入死地，何缘得吉？行人未来，病者必死。丁亥日，干上酉，三传酉亥丑，被才贵人引入绝墓，大不利与贵人交易财物，反有所屈。庚辰日，干上午，三传午辰寅，此则支上寅助午鬼，反害尊长，大不道也。余仿此）又或有他处发传朝支朝干者，仝例。

始末回环反覆频。
	日辰三传，互换三合，递相牵连，卒未了当，占事翻来覆去，且看全脱全鬼全生合则，以定其事。全脱例。（如庚申、庚子日，干上子，三传辰申子；庚子、庚辰日，干上辰，三传子申辰；甲午、甲戌日，干上午，三传寅午戌；甲寅、甲戌日，干上戌，三传戌午寅。全脱也）全脱，多主互相脱赚，卒无了当，用事不成，卸事不免，求财费力，疾病迁延。全鬼例。（己卯、己亥日，亥加未，三传亥卯未；又未加亥，三传未卯亥）全生例。（如丁亥日，未加亥，三传未卯亥；丁卯日，未加卯，三传未亥卯；癸酉日，巳加干支，三传巳酉丑；丁卯日，卯加丁，三传未卯亥；丁亥日，卯加丁，三传未卯亥）全财全比者并无。已上诸例，更视天将以断其事，总不出窟穴。惠迪吉，从逆凶，惟影响。生我者益我，脱我者盗财。若三传全鬼本凶，年命日辰见子孙，即能制鬼；有父母，夺其杀机。当日旺相，鬼气休囚，皆无畏也。脱气，要见父母；全生，莫遇妻才。更详三合之中，有一字空，则为空合。（辛未日，干上寅，其三传亥卯未；戊辰日，弹射，子申辰；戊子、戊申日，辰申子；六丙日，酉丑巳。皆全才也。壬辰日，支上子，全比也。丙寅、丙午，干上丑，三传戌午寅，亦全比也）

随财入墓财销铄。
	日财随入干之墓，是才入鬼库也，反不能聚，烁财折本。更看墓上天将，决破财之因。或被人就库内移易其才，亦看天将，定其乏财之由、耗财之人。虽墓空墓破，并不中用，才之不聚，消折殆尽。（例如丁巳日，干上申，三传申酉戌；辛巳日，干上酉，三传卯寅丑；庚辰日，干上未，三传卯寅丑；丙午日，干上午，三传申酉戌；丁丑、丁亥，并干上申，三传申酉戌。申酉，才也，戌，火库也，火为申酉金之鬼。忌占身命、疾病）

财归本库足丰盈。
	三合课受日克者也。丙丁日遇巳酉丑，戊己日遇子申辰，庚辛日遇亥卯未，壬癸日遇寅午戌。亦宜日干旺相有气，才可求财。日干死气，乃成虚话，终不可作课中之才。（例如戊辰日，子加辰，三传子申辰。润下水局作日才，似乎才旺生鬼，不中用，而喜自旺传归本墓，才有依归，聚而不散。若日干无气，则水众土寡，反被所溃。又如辛卯日，未加亥，三传未亥卯，墓入才也，作今日全才，但不合自墓而传向长生，其财主先聚而后散。此例大觉费力也）夫此例，不特三合课有之，亦效此推。（辛未日，干上寅，三传亥卯未，阳贵，因才而生祸；阴贵，有女祸，或先得才而后凶也（比用，曲直，纯才。三六相呼，外内逢才））

医人欲得逢生气。
	医以救人为本，故喜生气。占病，全要生气、福德、解神、天地医、天月德也。但生气有二，有正月起子顺行者，为岁月生气；有日辰生气，日本父母也。福德，子孙脱气也。更考生气之类，入传而落空亡，或克日，依然无用。生气克日，则病反增。解神克日，主病再发。医神克日，其药无效，或不肯服药，或错用药，被医所误。三者占病，皆当易医求福则可。

病者不宜见死神。
	病畏棺椁，寅卯是也。若乘二死、丧车等煞，则死。如乘天月德解生气，则不然。又有六合乘二死者，同论。讼为枷棒，病为棺椁，亦必乘凶将，值无气，方可言之。乘吉神而有气，未可言也。

用事当逢三六合。
	用事求谋喜三六合，然有喜有畏者。寅午戌合，有始无终，各恃己见而合也，唆人上屋，拔了梯子。申子辰合，虽初差迭，后却归一事，多附下折腰之象。巳酉丑合，人心不齐，事多更革。亥卯未合，或是或非，有头无尾。更看与日成何物类，若见鬼局，势不可遏，须得日辰年命，有子以制，有父以窃，则其凶缓小。（例如庚寅日，辰加庚为父母，三传火局之戌午寅克庚，辛庚上先有辰土，窃其火气，而生庚金，则莫予毒也已）如遇日财，则要身生，日辰年命有神生我，则不畏其众，未免艰辛用力，可以得之；不则，恐因财致争，更防长上之灾。或作今日脱气，乃众口脱一人也，虽明脱于我，不知暗义，则此其索债博弈取才。或作今日之比（比一作才），则要身旺。若日夜作今日之父母爻者，尤宜用事，但三传中有一字空，则成画饼，或有刑害相冲中间一字者，主因喜而生忧，不可托人。（例如寅午戌，甲申旬中，午字空，或日辰年命又见一午字，则为三合刑，见子则为三合冲，见丑则为三合害，皆不成三合也，则鬼不能克，脱不能盗）又看天时、地利，损益之理言之尤妙。六合者，子丑、寅亥、卯戌、辰酉、巳申、午未相对合也。（例如壬戌日，干上丑，支上子，乃干支作合也。殊不知甲寅旬中，子丑空，乃成虚喜，或年命见未冲丑害子，正为喜内生忧也，反多不足。此类甚多，举一为则）

散事何忧见破神。
	成事喜合，散事喜破，理必然也。破神有三：岁也，月也，日也。（例如庚午年正月乙亥日，三传申戌子，初传月破，中传日破，末传岁破，三破皆全，宜散事，不利用事）

传中有墓囚遭狱。
	病墓为冢，财墓为库。占讼见墓，非狱而何？三传年命逢之，囹圄之兆著矣。破墓传生，囚乃释放。（例如戊辰年五月丙寅日，申将丑时，三传子未寅，行年在卯上，见戌乘蛇，乃日墓，又作狱神，其人占狱，真牢狱，必入于狱也）

传用冲神囚出因。
	凡人入狱，必有出期。若魁罡加日，出矣。若关神入传，用破关日出；不入传，用三传冲处出。（如壬戌日，干上戌，三传戌酉申。至于丁卯日，上见寅，冲末传申，出日疏放，或用破墓日，亦仝）

白虎伤干忧损重。
	白虎，动神也。乘吉克日吉事成，乘凶克日凶事炽。利占官问信，不利病讼。若日辰行年制虎，或虎空亡，则不在论。

青龙加日所谋成。
	白虎遇金为右掌，主刑狱死丧征伐之事。青龙属木为左掌，主礼仪出纳王命之事。故虎为廷尉，龙为丞相，三传年命遇龙乘吉生日，事成谋遂，占利财官婚姻和合。若六处有克龙者，不中。

干加支上人归宅。
	干为人，主动；支为宅，主静。若干加支，占人必至，访人必见，利静利入，并利内事，不利动出，不宜占外事。（例如辛巳日，干上卯，戌加巳，辛课寄戌，乃人归宅也。缘辛金怕巳火克，再归本位，受卯木之才也。所谓不恋故乡生处好，受恩深处便为家）又有日才加支者，乃进才象，宜求才，或内财内妻妾才皆美，不利出才。常占无事，有干作鬼加支，主有外事相扰。（以天将定其事因，如庚寅日，申加寅例。庚寅日，反吟。旦占，隔将，因财而*；暮占，为外战，蛇鬼外来而祸由内起，妻女灾）

支加干上出难寻。
	支内，干外。支往加干，占人不来，访人不在，利动利出利外事，忌静忌入忌占内事，常占主动摇不安。若支来克干，乃上门乱首，君不利占。尊长遇之，主有子孙逆忤之事。（例如辛卯日，卯加干，又遭阴神申克，末传又见金墓，此主伸展不得，利人不利己，主摇动不安）上例赘婿也，尤凶，不利卑幼。

支上逢空寻觅滞。
	访人成事，要支上有气相生三六合，则去必见，求必成。若支上见空刑破害，多主不利，或不在家，纵见得，求事不允，十有九应。（例如庚戌日，卯加戌，是财落空亡，我去干他，反被所悞，兼亦投空也）

支上相和主客迎。
	我欲干彼，喜支上见生气三合六合，去必见，见必喜，倘相克刑害，不中也。我去干他，他藏不出，他来干我，我亦喜颜。（例如甲戌日，卯加戌，为支来刑干上未，卯为日之羊刃，去必凶）更看天将，害之者皆凶。外有来人占人在家食与未食例，用旬遁干之六合食神加支者，其人在家方食。（如甲子日，寅加子，寅中有丙火，为食神加支也）或见太常临酉加宅，其人必饮食，或去有酒食。（食神：甲丙，乙丁，丙戊，丁己，戊庚，己辛，庚壬，辛癸，壬甲，癸乙）

逃亡但寻玄本位。
	元武主盗逃之事，何必他求？若逃亡，专看玄武本位，便是存着之处。如值空亡，则难寻，或死于外也。（例如辛未日，巳加午，三传巳辰卯，占逃，缘自支传出，又元武加亥为空亡，下临子水，投河死了）或看类神。（例如乙未日，卯加未，三传亥卯未，占婢走，元武加巳，亦是空亡，下临酉，乃本位，故不作空亡，却用酉为婢，加丑，次日北关门捉获。缘游都子水加日克巳火元武，天目在卯加支，故难去也。以酉为婢位，故不论空）若传课内不见游都，都贲勾陈制武，若都勾与武相生，纵知着落，亦不可捕。如日辰上见太阴六合，三天俱动，辰戌斩关，子午三交，登天门，涉三渊，皆不易寻也。

盗贼当求玄武阴。
	经曰：亡人随武溺，盗贼往终擒。如占贼，当往玄武三传尽处寻之。若乘六合太阴，或反伤勾陈游都，则不可捕，必然拒捕。乘生气未败，近日支者近，远日支者远，日辰年命有制武之神，天目入传，游勾制武，或元武三传自战，或乘太阳，皆自败易获。更看其临何处，为获方。看第二传神，定其颜色人物。若日辰上见除定危开太阴六合辰戌卯酉，皆难获。武传有气生武者，不败。（辛巳日，午贵加辛式。干上午鬼发用，三传全鬼，自日上传入火墓之蛇以藏其身，如何得败？兼之元武加酉，化成金局，生起武本癸水，故不败）（丙子日，干上卯空式。占贼败否。元武加午，三传尽处见寅，为游都乘马，支阴见申，为鲁都克干上卯木，贵登天门，贼隐无形也。辰为盗神乘虎，主凶恶之人为盗。丁丑日败）此课元武乘午火，当初竟奔寅木三传之尽藏身。岂料寅为游都，是飞蛾投火也。妙哉。元武居申折足，中传朱亥克之，贼必得矣。

空亡干上空中实。
	空本无形，一加日上，虽空不空。若占散事，尤不脱；若占成事，却不肯成。故为进退之象也。月将亦不论空亡。（例如正月亥将，甲子旬戌空而亥不空，以月将故也）若是壬申日占，壬课在亥，地盘在亥，不可言空；天盘日禄，则空论之矣。而亥将，则皆不空也；十月占，如之。

更审空亡何类神。
	空有喜畏。若新病、散事、占产，喜空亡也；旧病、占孕、成事，何可空亡？鬼脱凶将要空，鬼空不克，脱空不盗，凶将空而反美，财禄生比忌空。德禄空，禄难求；财神空，财难守；同类空，我亦空；生气空，生何益；吉神空，遇吉亦虚；墓库空，才尽人亡。占后嗣，不宜子空；占长上，不宜父空；官鬼空，不利求官；妻才空，不利占妻问利；兄弟空，不利占兄弟，占病大忌。经云：空亡能救人，亦能杀人。救人者，克贼盗贼入空也；杀人者，救神吉将落空也。进茹空，不宜进而宜退；退茹空，不宜退而宜进。占病大忌，占事无伤。（如甲子乙丑日亥空，岂利父母？安能生我？只许心迷）

贵顺玄藏物非盗。
	失物若见天乙顺行，元武不入传课年命者，物非人盗，乃自失也。或年命日辰若见所失之类，可寻；类落空亡，则失矣。若天乙逆，元武入传在亥，则被盗也。

十二支神逐处分。
	物既非盗，看所失之类在何方，不落空亡，皆可寻觅。子在房，丑在园，寅左廊，卯在前门，辰在积壤，巳在厨灶，午为庙堂，未为井，申为右廊，酉在后门，戌为仆室，亥为坑厕。柔日昴星、伏吟，皆在房。（例如己丑日，昴星子辰戌，亥将顺行，占金银饰。贵顺行，元不见，柔昴传归支上，不失也。酉主金银加子，房内求之，必得）

用起贵前人可望。
	占行人，法多而应少。但以发用在天乙前必来，在天乙后未来，更以天干加处为到时日。（例如乙卯日伏吟，亥将逆行，用起辰卯子，在天乙之前。日干加支，则当归。盖三传伏吟，又乙加日也）又看去人年命，如在生方，则脚犹未定，主未回。（例如丁巳日，亥将未时，三传酉丑巳，行人年庚亥为绝神，日马加本干主动，缘本命午加寅上为生，则脚未定而未回也）

三交关格未回程。
	人知子午为三交，不明何以谓之三交。盖阳建正月起寅顺行，阴建正月起戌逆行，至五月阴阳建会于午，十一月会于子，二八月对立卯酉之门。又刑德者，刑自十一月从乾（戌）上九变（初九）至二八月间在门，德自十一月从坤（申）初六变（上六）至二八月间会于门上。会者，交也。阴建乃月厌，隐匿之神，与刑同。阳建，月建也，为福会之神，与德同意。今建厌会于子午，故为之三交。卯酉谓之关格台土也。与夫戌为阴关，辰为阳关，加日名斩关，占行皆未来。

支加干上产生易。
	干为子，支为母。干加支，是子恋母，难生，更干克支母，有凶。（例如甲戌，甲加戌）支加干，易产也，更上生下，尤易。（戊午日，午加戊）若支空，尤妙。

时下阴阳男女分。
	定产男女，其法颇多，鲜有的验。独用正时下是阴是阳，阳即男，阴即女。（例如癸丑日，午加癸为胎神，月将河魁加巳时，巳加子为阳男）又产候，用子午下取之，乃阳生阴始之辰也。（如乙未日，丑将，亥加乙，午时，天时加亥为阴，为女子，午（疑应作子）下取产期，至乙巳日生一女，此法灵验之至）

支干相加分五等。
	一等支生干。（甲子、乙亥、丙寅、丁卯、戊午、巳巳、庚辰、庚戌、辛丑、辛未、壬申、癸酉）干加支曰俯就格。是不能自生，上门俯就于人而求生也。以尊下卑，折腰之象，亦不自由。看日上何将，以定折腰之由。（若见天罡，主势逼迫不得已例）支加干曰自在格，行己卑幼，奉承尊长，凡事顺溜，上门生我，上门惠我，不求自至。亦看支上何神，以定其因。一等干生支。（甲午、乙巳、丙辰、丙戌、丁丑、丁未、戊申、己酉、庚子、辛亥、壬寅、癸卯）干加支曰历虚格。上门生人，将我之心力精神倾倒尽付与他，则我日损日衰，而他日兴日旺。占宅，宅则颓，占人不利。病因用心过度而脱元气，常用无气，求事不辨，利卑不利尊，利守不利动。支加干曰偃蹇格。上门耗我之财，脱我之力，竭我之神，终无补益，而主虚耗，凡百不利。不偿男女债，即偿妻家债，不力尽，即暗失也。（此十二日，名偿债不了，尽偿尽脱，大不利占身与尊长，又名暗消格）一等支干比和。（甲寅、乙卯、丙午、丁巳、戊辰、戊戌、己丑、己未、庚申、辛酉、壬子、癸亥）干加支曰培本格。主本身自有，又能营运，展转滋生，丰盈未艾也。支加干曰壮基格。他上门助我，则基本强壮，而凡事有人扶持，家道渐成，本身自旺。一等干克支。（甲辰、甲戌、乙丑、乙未、丙申、丁酉、戊子、己亥、庚寅、辛卯、壬午、癸巳）干加支曰求凌格。上门求讬人才，未免先难而后易。又看支不在空亡，方可言。支加干曰自来格。上门受我克为财，有何不可？名之赘婿，利尊不利卑。一等支克干。（甲申、乙酉、丙子、丁亥、戊寅、己卯、庚午、辛巳、壬辰、壬戌、癸丑、癸未）干加支名乱首格。自不尊大，有失体面。上门被他无礼，受卑下所屈，用事凶甚，不可些小作事，不利尊利卑，占讼不利先起。支加干名上门乱首格。此例尤凶。卑下犯上，忤逆之兆。臣背君，子害父，妻背夫，奴逆主，少凌长，吏民犯官。凡事不利，多主家法不正，不能齐家制下，所以受其无礼。已上例，更视传将，以决事因。如更发用，吉凶尤重；不为发用，则吉凶缓慢。

传神关隔有三论。
	一等曰隔假。（如午丑申、子未寅、卯戌巳、酉辰亥、未寅酉、丑申卯、子巳戌、申丑午、寅未子、申（疑应作亥）辰酉、寅（疑应作丑）午亥、辰（疑应作巳）戌卯，已上皆脱根数至七位）隔者，隔七隔八之谓也，兼之是元辰七煞用事，主反覆隔手求谋，或隔州隔县，一人托一人也。（子加未，鼠忌羊头上。丑加午，牛田马不耕。寅加酉，虎憎鸡嘴短。卯加申，猴悲兔不平）一等进间传。（辰午申，午申戌及丑卯巳之例也）一等退间传。（寅子戌，亥（疑应作卯丑）亥之类）在阳，则隔涉阻滞；在阴，则暗昧不明。诸例多主隔涉隔阻，不能进顺之象。故反吟前后一辰，名隔七隔八；伏吟前后二辰，曰进间退间。皆主动静进退不能自由也。（更看天将吉凶言之）

遥克两煞分四项。
	日遥克神，名弹射。神遥克日，名蒿矢。如第二课发用，乃是日上两课自战，作事无力，多是外事，不干内，凡事不可出头。第三课为用，乃日阳辰阳相战，两阳相克，事主凶重，有力不可先动。至用第四课，尤无力也。蒿矢利主不利客，利后动，不利我而利人，利小不利大，行人来，访人见。弹射利客不利主，利先动，不利他而利我，利上不利下，占人不来，访人不见。矢带金，弹带土者，尤凶。不利占讼。用起空亡，弹遗矢折。用起日比，蒿弹知一，尤为无力，不可用事，凶亦无畏。（二课，戊辰日亥加申；三课，丁卯日子加卯；四课，癸酉日未加申之例。余效此推之）

煞神数百类难寻。
	六壬岁月日时神煞吉凶，何啻千数，用只百余。如占行人，只用二马、游戏、会神、天车、六丁之类。占出行，只忌天车、游煞、四激、往亡、直符、飞廉、游鲁二都之俦。占病，只看二死、二生、二德、二解、二医、丧吊、丧魄、天鬼之属。占官，只视二马、皇恩、天诏、天喜、生气、金堂、玉堂、奇仪之班。占讼，只详关、鑰、解神、二血之侣，其余月厌、六丁。梦看梦神、飞魂，阴私责奸门，成事责成神，买物责买神也。

六墓入传犹有救。
	心镜云：次看六殺来入墓，细推端委始分明。火日用神传见戌，恶见天罡覆丙丁。戊己（或作寅卯）木神居未上，壬癸水神辰上停。申酉二支逢丑位，行年三合梦魂惊。此法非一课全逢，六墓只犯一二，便非吉课也。一、身入墓。甲寅乙辰，末传见未；丙巳丁未，末传见戌；壬癸亥丑，末传见辰；戊己巳未，末传见辰；庚申辛戌，末传见丑。（已上八专末传遇者是）二、魂入墓。未加寅辰，戌加巳未，辰加巳未，丑加申戌，辰加丑亥。（已上与前墓倒置是也）三、鬼入墓。申酉加丑，亥子四土加辰，寅卯加未，巳午加戌。（此为日比是鬼者言也）四、日入墓。寅辰入未，巳未入辰，丁（应作巳）未入辰，申酉加丑，亥丑加辰。五、支入墓。子亥加辰，巳午加戌，申酉加丑，寅卯加未，四季加辰；辰加子亥，戌加巳午，丑加申酉，未加寅卯，辰加四季。六、行年入墓。寅午戌加戌，亥卯未加未，申子辰加辰，巳酉丑加丑。例如（甲戌日占病，或三传巳午未，乃是一身入墓，若非丑戌未辰日，无此一墓。或未上加申，是二魂入墓。或三传内有申酉之鬼加丑上，是三随鬼入墓。或寅加未上，是四日入墓。或支辰戌上加辰，或未加支，是五支入墓。或占人行年在三合上，则化气入墓也。六墓虽如此说，犹未尽。或有破墓者，皆可救。假令丙寅日辰将己亥时占病，日上见戌作蛇夹入墓，支上见未墓，本命上见戌墓，适年在申上，见丑墓，三传之巳戌传见，乃日入墓也。占病不死。缘子中有甲，谓旬中有甲子也，为今日生气，寅上见未墓，乃八月生气，不死也。又如甲寅日，辰将酉时，三传酉辰亥，己巳生人，如占病，三传虽无墓，缘本命巳火加戌入墓，行年申金加丑入墓，寅加未为日辰入墓。甲寅八专之日，为日干见未，特贵人为生气，故有救也。此两例末传有空、后、生，新病自愈。有凌先生毕法内一项墓门开法，未曾详，邵先生所以谓日墓作蛇虎加卯酉上是，余今细具）墓门开法。以日墓加卯为外丧之墓，加酉为内丧之墓。加卯为内丧出外，惟宜迁葬以禳之。日墓加酉为外丧入内，惟宜合寿木以禳之，不可纳人。今具于左。（六丁日，干上戌，酉申旦贵，酉寅夜贵。六乙日，干上未，酉寅夜贵。六辛日，干上丑，酉寅夜贵。六壬日，干上辰，卯子夜贵，酉午旦贵。六癸日，干上辰，酉申旦贵，卯寅夜贵。六丙日，干上戌，卯子夜贵，酉午旦贵）已上三十六日，甲戊庚己日无贵人以卯酉为二八门故也。（外有乙酉、乙卯、丁酉、丁卯、辛酉、辛卯、癸酉、癸卯八日）缘支卯酉，名真墓山开也，或见丧门、吊客、死神、死气在上尤的，却细审类神以定何人。

三宫真假式中明。
	六壬之妙，全在三时。今人便以登明加仲为绛宫时，神后加仲为明堂时，大吉加仲为玉堂时，谬矣。今予依经作歌，画图以悉之。其歌曰：六壬玄妙立三时，明贤演究有谁知。天乙深宫今宴寝，登明入仲绛宫时。天乙居先喜赐庆，大吉居方曰仲离。四游四野诛凶恶，神后当临仲位推。欲知其法深渊处，掷将起子到占时。退一天罡依顺数，三神入仲始相依。更审吉凶生与杀，并遵经旨逐时思。乃以四月酉将午时占，立图于左以为例。

	（退一天罡数捷诀：天罡加孟绛宫时，加仲玉堂时，加季明堂时。按月加时）

	四月酉将午时硬例

	四月占，即以天盘戌上起子时，至辰上是午占时，即退一位，卯上起辰，乃天罡加仲，顺数去至辰上见巳，巳上见午，到子上见丑，乃玉堂时也。其吉凶依大经断之，无有不验，亦无差错。

	诀曰：正九寻牛五月鸡，二月八月鼠为期。三七但从猪上起，四六还从狗位推。十月十二寅宫始，十一寻来兔位推。退一天罡为正诀，秘传勿使俗人知。

胜光 小吉     传送        从魁玉堂时

德酉生寅 华丑煞亥   卯从神酉   德寅生巳

巳 午     未     申

太乙 从神   午           辰　             　  酉 五   华子煞亥   河魁

天罡 煞丑   巳  十一     卯　　             戌 四、六   子  登明

寅 丑     子     亥

十、十二 正、九   二、八    三、七

辰 卯       寅        丑

(华亥) (生未)    德戌         辰酉

太冲 功曹    大吉绛宫时     神后

	此三宫之法，课内不载，而万彚事理，皆莫逃此，中间华盖之下，为逃灾避病良方，事鬼不见，事神不知。故云：登明入仲寅方去，大吉神居子下藏。神后临仲丑下避，百神万鬼尽消亡。外有一等月将之成法，乃逐月四大吉时，太阳登天门，除定危开加在四利时上，此时亦可逃灾避难，谋用百事。（正月将登明，子加壬，是则卯为除加在甲，午为定加在丙，酉为危加在庚，子为开加在壬。此乃除定危开各归甲丙庚壬之上。卯木加甲，午火加丙，酉金加庚，子水加壬，各归旺方。或是丙丁日旦贵人亦乘太阳登天门，六神交制，四煞伏藏，谋用百事，去无不利也。七月太乙加乾，壬癸日贵人在巳尤妙。四月传送加乾，乙己日贵人子加甲尤妙。十月功曹加乾，六辛日贵人加甲尤妙。此四孟也。四仲二月天魁，八月天罡加乾，即是除定危开在艮巽坤乾之上，却无贵人登天门。如五月小吉加亥，更甲戊庚日暮贵；十一月大吉加乾，更甲戊庚日旦贵。无吉。四季三月从魁加乾，六丙六丁夜贵；九月太冲加乾，六壬六癸夜贵；十二月神后加乾，乙己日旦贵；六月胜光加乾，六辛日旦贵登天门除定危开合地丁乙辛丁癸。如寅申巳亥将，用甲丙庚壬时；丑未辰戌将，用艮巽坤乾时；子午卯酉将，用乙辛丁癸时。号曰三成法。如正月登明加亥，寅上起建，则卯除午定酉危子开之例）其法只用月将加乾，更合日贵登天门也。天盘上起除定危开，合地下之时是也。（正月壬癸日贵在巳，起建除定危开，在甲丙庚壬，四月传送加乾同。乙己日贵加申将到乾同。七月功曹加乾，月建申，亦合甲丙庚壬。四月、十月例果妙。天罡、天魁加乾，天盘卯酉上起建，小吉乃五月太阳，甲戊庚日又为贵人登天门，天盘起建除定危开，合艮巽坤乾）

别责九课归三乙。
	古本无此例。后世明师定法曰：四课不全三课备，无克无遥别责例。刚日日干合上神，上神便是初传第。柔日日支取三合，相次相合前一遇。便寻天上用为良（今用地下），阴阳中末干中寄。今代法古，即用三合上神，有此之异，或非或讹，具列于后。（戊辰日，干上午，三传寅（生）午午（旺）。丙辰日，干上午，亥（绝）午午（旺）。戊午日，干上午，寅午午。已上三日，用干合上神为用，古今无异法也。辛未日，干上未，亥未未，古法申未未；又干上丑，三传亥丑丑，古法寅丑丑。辛丑日，干上丑，巳丑丑，古法申丑丑，蜀本亥丑丑；又干上未，巳未未，古法寅未未，蜀本亥未未，又一本子未未。丁酉日，干上巳，丑巳巳，古法亥巳巳，蜀本未巳巳。辛酉日，干上酉，丑酉酉，古法子酉酉，蜀本卯酉酉，亦作辰酉酉。已上四柔日六课，有此异同）细推此法，惟用古法地盘三合上神者是。盖刚日既用干合上神为用，则柔日亦可用支三合上神。今有用蜀本，用地盘，灾福恐异，学者详之。即曰阳尊阴卑，阳动阴静，用地盘亦近理，而蜀本又不知何义也。（内只有六癸日上克下，六乙日下克上，余用别责论）

八专五日干从真。
	八专五日，丁未、癸丑、甲寅、己未、庚申。惟甲寅、己未、庚申三日，可用五子元遁天干。甲己还加甲，则甲干在子，己干在巳。乙庚丙作初，则庚干在辰，可以借用，以定祸福。至如癸丑，戊癸生壬子，癸干即在丑。丁未，丁壬庚子居，丁干即在未，不可分也。

子来加巳为阳极。
	阳生于子，终于巳。邵先生以子配乾之初九，以巳配坤（乾）之上六（九）。子来加巳，阳临于终位也，则主动中有阻，唯戊日吉。易乾初九，潜龙勿用，则隐也，失时也。上九亢龙有悔，则高而极变也。今则阳极矣而生阴，动中有阻也，夫何疑？（坤之上六，宜作乾之上九）

午加亥上阴气停
	午为一阴，亥为六阴，以一阴来加六阴之上，阴极变阳，事主长久，求谋非但岁月也，若更遇午丑申三传，午丑六害，其事又久且远，未有生动之兆。放坤之初六曰：履霜坚冰至。乃君子防微恐惧之象也。上六曰：龙战于野，其血玄黄。乃物穷则反，兽穷则搏，鸟穷则啄也。唯壬日吉。

岁乘天喜天书勅，天喜居空喜未成。
	太岁为人君之位，若乘天喜，更见朱雀，必有皇恩诏书颁至也。占用主应皇恩大赦诏勅文书之事，君子有面君之喜。若在夏季四月，与皇恩煞并尤的，不则亦有干动天庭之徵，是作今日吉将也。以类推之，万无失也。或太岁并在太阳、贵人、天喜之上，尤必有赦恩之妙也。若天喜墓日，天喜休囚，则喜内生忧，忽作丁神，亦无事矣。（例如甲辰日，十二月占，未加甲，天喜乘囚覆日，又是解神，其喜解矣，却作丁神，主丙午日吉动）盖天喜乃最吉之神，若天盘自作空亡，或地盘坐落空乡，皆主有名无实，空而乘丁，喜犹迟也。若冬月解神在未，天喜与之偕行，亦主虚喜耳。

四课三传形影隐，年命逢真意外兴。
	（谓干支四课皆空，或三传皆空，是无形影，而年命实而吉者也）
	
返回：[[目录|目录]]