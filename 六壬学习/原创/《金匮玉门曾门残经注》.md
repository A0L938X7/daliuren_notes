#原创 #作者：姜玄衣，低调的符号艺术家 
#### 姜序
六壬之道，博大精深。汉初古籍，散落至今。今与艺术佬共同整理《六壬大全》《神定经》，《寻源边》中《金匮》，《玉门》，《曾门》三经条文（顺带摘录一些名人名言），分门别类，使人昭然易晓。至于引申触类，神而明之，存于人矣。凡是原书（即是神定等书）注解，直附于下（斜体），愚等注解，以圈画之，共后学参考。（凡 O符注：皆为艺术佬注解，O姜注：皆为后学注，O后为引经而注。）
#### 释五行生克第一
《金匱經》曰：
	**二氣交會，各立五行。**
	*謂金木水火土*
	**循環無端，故金化而水生，水流而木榮，木動而火炎，火炎而土平，積土而金成，此五行相生之情，遁相愛也。**
	*故金生水，水生木，木生火，火生土，土生金，是為過相生也。*
	**五行各有相惡，故金入火而銷亡，火見水而滅光，水遇土而不行，土得木而腫瘡，木逢金而折傷，此五行相尅之情，遞相惡也。**
	*故金尅木，木尅土，土尅水，水尅火，火尅金，是謂過相尅也。*
O 一說云：金入木，主縣官鬥訟；土入水，主遺財物，室有病人；木入土，主牢獄，口舌相傷；水入火，主驚恐，六畜亡失；火入金，主囚系有罪，女人爭競之事。
#### 释月将第二
《金匱經》曰：
	**建寅之月，阳氣始達，登召萬物，而明理之，故曰登明。**
	**建卯之月，萬物皆生，各求根本，以類合聚，故曰河魁。**
	**建辰之月，萬物皆長，枝蘂花葉，從根本而出，故曰從魁。**
	**建巳之月，萬物盛茂，陽氣所傳而通送之，故曰傳送。**
	**建午之月，萬物小盛，陰氣始生，奉陽之功，故曰小吉。**
	**建未之月，萬物壯大，踰於本生，故曰勝光。**
	**建申之月，萬事畢秀，吐穗含實，孔穴自任，故曰太乙。**
	**建酉之月，萬物強固，柯條已定，核實堅強，故曰天罡。**
	**建戌之月，萬物成熟，收穫聚之，枝幹剝毀，故曰太衝。**
	**建亥之月，萬物大聚，功成事就，計定於曹，故曰功曹。**
	**建子之月，陽氣復始，君得其位，德化日施，故曰大吉。**
	**建丑之月，歲功畢定，酒醞蠟祭百神，故曰神后。**
	*天之運轉，至合宿之所至位，神名。天之十二辰，動移無窮；地之十二支，靜而待之；或相生，或相尅，吉凶之本，不可不知。上尅下，憂他人，下尅上，憂己身；上尅下，憂婦人，下尅上，憂男子。旺氣所勝憂縣官，相氣所勝憂財物，死氣所勝憂死喪，囚氣所勝憂囚系，休氣所勝憂疾病，餘皆仿此。*
#### 释用式第三
《金匱經》曰：
	**用式之法，朝向南，暮向北，當以左手執鬼門，右手轉月將以加正時，視日辰上下陰陽以立四課，日上神為日之陽神，日上神本位所得之神為日之陰神；辰上神為辰之陽神，辰上神本位所得之神為辰之陰神，四課中察其五行，先取相尅者為用神。**
	**先以下尅上為用，若無下尅上，即以上尅下為用。**
	**若三上尅下，一下尅上，當以一下尅上為用。**
	**若四上尅下，四下尅上（或二，三），即以與今日比者為用。**
	**俱比俱不比，以涉害深者為用。涉害復少者等，先日後辰為用，剛日用日上神為用，柔日用辰上神為用。**
	**四課陰陽皆不相尅者，以遙相尅為用。若日遙尅神，神遙尅日，始取神遙尅日為用，如無神遙尅日，便用日遙尅神。若有日尅兩神，兩神尅日，並取今日比者為用。**
	**四課陰陽上下並不相尅，又無今日遙相尅，當以昴星為用。剛日仰視酉上所得之神為用，柔日俯視從魁所臨之辰為用。當以日辰上神為中末，得重之不得傳乎終。剛日先傳辰，後傳日，柔日先傳日，後傳辰。**
	**若四課無遙相尅，陰陽不備之時，當以別責為用。**
	**別責之課，其數有九，剛日有三課，戊辰、戊午、丙辰日各有一課；柔日有六課，辛未、辛丑日各有二課，丁酉、辛酉日各有一課。**
	**剛日別責，取干合上神為卦首，次傳日上，與終傳同。**
	**柔日別責，取日支合上神為卦首，次傳日上，與終傳同，各以神將言其吉凶。**
	**天地伏吟反吟，課有相尅，並以比及涉害深者為用。**
	**伏吟課，惟乙癸十二柔日，課有相尅，癸丑一日，猶屬八專。**
	**伏吟六乙日有尅自刑者，當以尅處為課首，次傳其辰衝，衝所刑為末傳，六己日也。伏吟六癸日有尅者, 當以尅處為課首，盡刑為三傳。**
	**伏吟無尅者，剛日以日上神為用，柔日以辰上神為用，為課首，皆盡其三刑為中末傳。若得自刑者，剛日則先傳日，次傳辰，辰所刑為末傳；柔日則先傳辰，次傳日，日所刑為終傳。更若次傳自刑者，即以衝為末傳也。**
	**返吟課多相尅，惟丁丑、己丑、辛丑、 丁未、己未、辛未無尅，內丁未、己未猶屬八專，餘四柔日，當以辰衝為用。辰衝者，丑衝巳，已衝丑，未衝亥，亥衝未。丑日衝巳，巳上見登明為初傳，以辰上為次傳，日上為末傳。未日衝亥，亥上見太乙為初傳，皆以辰上為次傳，日上為末傳。若相尅，先衝後刑為三傳，如無刑用衝。**
	**八專之日，惟有兩課，見有尅者，亦比及涉害深者為用。若無尅者，剛日從日上陽神順數三辰為用，柔日從辰上陰神逆數三辰為用。中傳末傳，當以日辰上神重之。**
	（又云：末傳與初傳同，八專之日，惟有兩課也。）
	*玄女曰：陽將臨正時，先用後三，次用前五。陰將加正時，先用前五，次用後三。*
O 姜注：此处为换将法，是多人来问时所用的活法。
#### 释将传第四
*玄女曰：“六壬之道，皆取三傳，相生則吉，相尅則凶。傳見天乙貴人，詔命；朱雀，口舌；六合，嫁娶婚姻；勾陳，鬥訟不止；青龍，貞觀君子；天后，婦女貴人；太陰，所慶娶婦；玄武，陰私奸軌；太常，冠帶仕宦；白虎，死喪,；天空，萬事欺詒；螣蛇，驚恐怪異。占事大要，視支干上下相生，旺相有氣，前後吉凶將，三傳終不尅始。當此之時，遠行萬里，入水不溺，入兵不傷，人病不死，惡冠不當，所求必得，所作必成，出幽入冥，所為神靈，以此秘法，教之賢明。”*
《金匱經》曰：
	**傳得其體，而無憂滯。**
	*假如功曹為用，傳得神后，又與吉將並者，吉。故曰：傳得其體，而無憂滯。*
	O《集靈經》曰：用有救而無咎於人。言上見水神，用起金臨火，水救金見火，此有救無咎。
	O《神樞經》曰：子傳母為失禮，母傳子為順道。失禮，則所作有違礙；順道，則罄無不宜。此用之常例也。
	O 符注：子为支，母为干。
#### 释卦咎第五
《金匱經》曰：
	**歲月日時多為期，得歲不出歲，得月不出月，得日不出日，得時不出時也。**
	*假令歲在亥，用起登明，為事在今歲。二月用起太衝，為事在今月。甲子日占事，用起功曹，為事在今日寅時。用起神后，為事在旬中。午時占事，用起勝光，事在須臾，餘倣此。*
	O 黃帝曰：“在其中，為已至。” 又曰：“幾其將晚，為已去。”
	*孟夏占事，用起傳送，金生巳，故云已至。 季夏土旺金相之時，火乘休氣，所以始謝為晚，故曰已去。凡占吉凶，未來已去之期，視神將來為來事，去為去事也。*
	*假令正月占事，其人年月立亥寅，太乙為朱雀加年，則將來年四月丙丁日，當有縣官失火事。若登明為玄武臨年，則去歲十月壬癸日，有亡遺盜賊逃叛之事。*
	O 黃帝曰：“數之一，魁離日。”
	*假令占事，河魁加未，未數八，河魁數五，五八四十，為吉凶之事在四十日之內，餘仿此。*
	O 黃帝曰：“將得所勝，禍從外來。”
	*假令傳送臨年，將得青龍，木將畏金神，故曰禍從內起，審其所出終傳，以知百事之情偽也。陽之憂，事發於他人，言日辰上賊神將；陰之憂，事發於己身，言神將下尅日辰也。*
	O 黃帝曰：“神將內戰，禍害難解；神將外戰，禍害易散。”
	*神尅將為內戰，將尅神為外戰也。*
#### 释断法第六
《金匮经》云：
	**入不入，事最急。**
	*註曰：四課陰陽，一上尅下為入，以此占人，臣忠子孝，憂喜皆實，此時行軍主負。*
	O《玉衡经》云：用得金，言钱、兵；得木，忧折伤；得火，忧口舌；得土，言斗讼；得水，言逃亡、媱泆。又云：以用所生为吉期，所畏为凶期。功曹为用，喜在丙丁，凶在庚辛。用起阳辰，忧事废他人，为方来；在阴辰，忧起己身。传见子母为救，见鬼吏为重凶。其用中有微气，若神将克其凶者，亦为有救。金克木为折伤，木克土为痈肿，土克水为内闭不通，水克火为执失明，火克金为惊恐、失气、异虚狂。
	**不入者，為重審**	*謂一下尅上為用。*
	*註曰：下尅上，為遠憂課，以此占人，下淩上之事，此時行軍客負也*。
	O 姜注：《金口》云：“上克下兮从外入，下克上兮向外边。”两代注解叠在一起真的烦人，这里的意思是我主动出击克制对方了。
	O 《玉衡经》云：金入木，伤人者也。忧斗讼至县官。木入金，忧女人至县官。水入土，忧亡遗钱财。土入水，忧斗争布帛。木入土，忧牢狱、口舌、财物系伤。土入木，忧男子持重疾病、欲祠祀。金入火，忧外人相欺给。火入金，两女子、一男子有口舌。火入水，忧女子惊吏斗讼。水入火，惊恐有产病。他准此。
	**欲知其一，必得其二。** 
	*註曰：二上尅下，同類相如，朋友讒佞，禍從外來，利主不利客。二下尅上，夫妻鬥訟，咒咀不止，占賊不出邑里之地。*
	O《玉衡经》云：刚日用得木，忧县官文书；得火，忧田宅、口舌；得土，忧县官、死鬼；得金，忧迁移、不安、刀兵；得水，忧女人，重身至忧人。阴日用得木，忧木器、船车、盗贼；得火，忧战斗见血；得土，忧财物、豆谷；得金，忧六畜；得水，忧女子征召、媱泆内乱。
	**察其微，見其機。**
	*謂二比二不比，當以涉害者為用，涉害復等，先見者為用。以此占人，所作稽留，憂事難解，懷孕傷胎。*
	O 姜注：这里可以看出来注解的是后人了，不然根本不会有掇瑕这种操作。杨唯德没错，但是注解经书的人有些问题。
	**六俱不入，當從獨立。**
	*註曰：神來（遥）尅日，禍從外來；日往（遥）尅神，禍從內起。獨用日，不用辰；若占外人為不來。天乙順治，君臣不相信，天乙逆治，父子不相親。此時客不可納主，有害事從西南來。*
	O 《玉衡经》云：有两遥相克今日者，亦用日比。天一顺行，若有臣不可止(注：“若”是“或”的意思，这里不是比喻句)，忧男子病。逆行，父子不可亲，忧女子。行有客，不可内谗贼之意，祸从西南来，扬兵入门相伤杀见血，慎无西南行。皆以神将言之。有魁罡、白虎，谋相杀，玄武，为盗。
	**日辰之重，一切不用。**
	*謂四課陰陽，不與今日遙相尅，剛日仰觀，柔日俯視，昴星所得為用。剛日動行，度越於關梁，男子遠行，恐死於外，謂昴星為天獄。柔日伏藏，不欲見人，行者稽留，住者有憂，女子失節，憂結難解。*
	*註曰：昴星者，西方之宿，主秋分之門，為天地關梁。八月之時，陰氣用事，微霜初降，草木零落，鷹隼始摯，斷決萬物，未當不然，故獨任之功。剛日為陽，陽之性，首之於天，故仰視之；柔日為陰，陰之性者，首之於地，故俯視之。昴星不可獨任，當以日辰重之，不得傳終者也。*
	**天地伏吟，陰陽各歸其家，故無所擇。**
	*剛日用日，柔日用辰。剛日自任，柔日自信。剛日欲行中止，柔日伏藏不起。亡人 不出邑里，盜賊不出其家。天地之合，不容須臾，人合者將離，居者將移，關梁杜塞，諸神各歸。*
	*註曰：十二辰各歸其家，名曰伏吟。若伏吟有尅，自刑，則以尅處為始，次傳對衝，衝處之刑為末傳。若伏吟無尅，剛柔上起於日辰，皆以盡刑為三傳。若得無尅自刑，剛先傳日，次傳辰，然後刑之為三傳。若次傳更自刑者，則取衝為末傳也。*
	O《灵轄經》曰：木神加木，主文書木器，以至縣官；火神加火，憂女人口舌，或因田宅以至官司；土神加土，或爭園田家宅，離索移動；金神加金，主遷移，或分財異居；水神加水，主爭財帛，鰥寡之象。
	O 《玉衡经》云：刚日，木神临木，忧文书、木器，男子欲远行；火神临火，男女口舌至县官；金神临金，忧迁徙、分异；土神临土，忧贵人遥使；水神临水，贵人酒。柔日，木神加木，忧船车至县官；火神加火，忧女子媱泆、讼屋舍；金神加金，忧迁移、分异；土神加土，忧女子、讼田宅、分异；水神加水，忧财物失走、捉盗不得、家亡、不越境。他效此。
	**天地之道，歸決九醜。**
	*謂乙戊己辛壬五日，臨子午卯酉四辰也。九醜之日時中加四仲，大吉臨日辰，必有不順之道，臣叛其君，子害其父，奴婢賊其主，妻背見其夫。陽傷男，陰傷女。日辰 與白虎並，有死喪之咎。剛日殺男，柔日殺女。日為長老，辰為少小。當此之時，不可舉動、嫁娶、遷移、築室、起工、遠行、埋葬，百事為禍，不出三月三年。若與大時並、小時並者，為禍不出月內也。*
	**閉口閉口，陰在汝後，度四而同。**
	*謂玄武神也，假如神后為玄武，陰在從魁，六甲為陽，六癸為陰。*
	*註曰：神后在從魁，度四相越，得四而同旬。亡人責陽，盜者責陽。一取玄武為順責所起，逆責所止也。*
	**亡人責玄武，順行責所起，逆行責所止。**
	*註曰：责所起者，玄武之陰也；責所止者，玄武之陽也。*
	**反吟責其衝，**
	*註曰：責玄武所衝神也。*
	**伏吟責其比。**
	*註曰：責玄武前一辰也。*
	**反吟為遠，伏吟為近。傳比為近，不比為遠。若太歲上神制玄武，必歲中得，月日時皆同此例。若能制者，則不得也。**
	**辰來加日，被尅為用。**
	*謂日制其辰，辰來加日，被尅為用。以此占人，自將其身以就他人，是謂贅婿寄居，不能自專。*
	*註云：日加其辰，辰往加日，重受其制，故兩為用也。*
	**四课不备，为无淫。**
	*若从日起第一课，阴不备占事多有失误。须知刚日先有日，日上起第一课；柔日先有辰，辰上起第一课。三言如往比尊者，言三传之神自比同类也。谓三金三木三火也，此言用河魁传出胜光，皆火类也。*
	**天乙在紫微近右枢，其神主干贵、上官、庆财、田庄等事。若乘旺气在日辰年命作初传，名富贵课，主富贵双全。如中末传得戌加巳为印绶，则是正贵，则名富贵权印课，主迎贵人课，望士人荐贵威权，无求不遂。气足则产易生，贵足则产必贵，家富贵，婚姻遂。贵生身，则讼得理，更得末传吉将生助，求官入选，皆通而有终庆，恩命升摧，始终不替。如年命日辰上得吉神良将，有旺相气，三传始终旺相为积代富贵。若得凶神恶将有旺相气者，先贫贱后富贵。用神旺相顺行，日辰在天乙前，谓之三阳课。**
	O *盖主进旺气，顺于前进，谓一阳，主顺。天乙在行为顺，谓二阳；阳主伸，日辰在天乙前，为伸，谓三阳。兼吉将加临，谓三阳课。*
	**孤寡者，谓前后不得相望，阴阳不得相合，如孤阳寡阴之义也。**
	*假令十月阳始萌于三阴之中，十一月阳始生于二阴之中，十二月阳始生于一阴之中，阳生阴降，皆有互变之理，至于寅卯三阳即出，三阴渐绝，所以冬因寅卯为孤，如男子之无妇也。至于酉戌三阴渐成，三阳已绝，所以冬用酉戌为寡，如女子之无夫也。此阴阳之道，不比诸煞之不经者。此课皆主孤独。若为今日空亡，则为孤寡，父子分离，夫妻失散，骨肉分散之象。*
	**日为长为身，辰为卑为家为眷属。干神临支被支克，为自取祸，是我为尊长不合，自去受幼所克犯，事体稍轻。若支神临干克干，为上门乱首，此卑下自来犯上，事体稍重。**
	*日临辰受克者，谓自挟以临其辰，如丙子日太乙挟丙加子，乙酉日太冲挟乙加酉，壬戌日登明挟壬加戌，癸未日神后挟癸加未，丁亥日胜光挟丁加亥，甲申日功曹挟甲加申，辛巳日从魁挟辛加巳，己卯日小吉挟己加卯，戊寅日天罡挟戊加寅*
	**日月之门，天乙临之，励德之名。**
	*看阴阳将，君子荣迁，忌魁罡年凶。又忌远行，道路多盗，见元武、太阴多有暗昧者。阴者是日辰之阴，乃第二第四课，属卑，不合妄居贵人前，必黜退。阳者，是日辰之阳，乃第一第二课，属尊，不合居贵人后，必迁进。*
	**子午卯酉为四极，其四极之辰，每多一宿度数，日月到此未免杜塞，留久而后出其宫。丑未十干贵人之首也，天罡者凶神也，若系之故贵人不得理事，故名二烦。**
	O 无注
	**建卯之月，阳气南出，故万物生，阴气北入，故叠榆落。建酉之月，阳气北入，万物遭伤，阴气南出，以断其狱也。此时阴阳俱合于门，阴为刑主杀伤，阳为德主生。其象如二龙，一生一杀，相战，故曰龙战。**
	*人年立卯酉，卯酉日占事，用其卯酉是也。此时天地离散，欲行不行，欲止不止，家室人离，兄弟移居，相贪克战，老病者死，克妻相刑起迭，迁移不利，事无果决。*
	**二月春分，阳气始出，先一日谓之阴离；八月秋分，阴气始出，先一日谓之阳离；冬至阳气始至，先一日谓之阴离；夏至阴气始生，先一日谓之阳离。求刑德出入之法，以乾坤七爻變之，爲所在刑德。乾坤六爻，而言之七者，蒼天之上將加一爻，故七也。以十四碁爲乾七變之重變之方。以十四碁爲坤七爻，刑于右方也。初爻爲室，二爻爲堂，三爻爲庭，四爻爲門，五爻爲巷，上爻爲街，用爻爲野。建子之月，變坤初爲陽爻，變乾用爲陰爻。陽氣初生于黃泉之下，爲德在室。陰氣上極于蒼天之上，爲刑在野。建丑之月，變坤六二爲陽爻，變乾上九爲陰爻。陽氣稍出萌芽，爲德在堂。陰氣稍入，爲刑在街。建寅之月，變坤六三爲陽爻，變乾九五爲陰爻。陽氣上達，萬物生，爲德在庭。陰氣內順，兼以謀伐，爲刑在巷。建卯之月，變坤六四爲陽爻，變乾九四爲陰爻。陽氣南出，陰氣北入，陰陽之氣，俱合于門。建辰之月，變坤六五爲陽爻，變乾九三爲陰爻。陽氣壯盛，決定萬物，成于長大，爲德在巷。陰氣衰微，不敢施害，爲刑在庭。建巳之月，變坤上六爲陽爻，變乾九二爲陰爻。純陽用事，萬物體定，爲德在街。陰氣將盡，退入伏藏，爲刑在堂。建午之月，變坤用爻爲陽爻，變乾初九爲陰爻。陽氣上極于蒼天之上，爲德在野。陰氣始生黃泉之下，爲刑在室。建未之月，陽炁方損，萬物漸消，爲德在街。陰氣稍出，所害施行，爲刑在堂。建申之月，陽氣否塞，萬物以折，爲德在巷。陰氣伏體，萬物收藏，爲刑在庭。建酉之月，陽氣北入，萬物交（爻）害，陰氣南出，以斷其獄，爲刑與德俱合于門。建戌之月，陽氣稍微，萬物剝落，爲德在庭。陰氣燥盛，被害尤甚，爲刑在巷。建亥之月，陽氣伏藏，不復施行，爲德在堂。純陰用事，以奪陽位，爲刑在街。**
	O 无注
	**四立之日，五行正旺，立前一辰，其德既绝。**
	*如今日立春，是甲申，前一日是癸未，便为绝神。如绝神临今日发用，则为天祸课。*
	**课有三上克下，名长幼课。主长来欺幼，亦名幼度厄，主祸自外来**
	**卯酉之位，日月所从；子午之辰，阴阳所起；皆幽暗，谓之私门。若四仲加四仲，是门户相通，阴阳交媾，私奸聚党，而中末又兼之，故名三交，太阴六合皆主阴私蔽匿，更见此二神加之，愈是三交。**
	*卯酉加日辰为一交，作太阴六合为二交，传中四仲为三交。子午卯酉，四仲神也。太冲为天私门，从魁为地私门，六合为地私门，太阴为地私户，更日辰见四仲，三传又是四仲，太阴六合入课传，名曰三交格。凡四仲日加传用为一交，四仲时加传用为二交，上乘朱雀阴合后为三交。一曰三交课有二例，三传俱仲是为一例；又仲日四仲发用，又得仲时，传有雀合阴后，亦为三交。*
	**凡事原始，可以要终，时为目前，用为事初，二处既为日鬼，则主至近之处，先有阻。天网四张，万物尽伤，占贼不来，不利先举，解围难出，占讼入狱，时克日，孕产损子，求望难成。**
	*其像有天网之在头，不能踊跃而去。与日前一辰之网，辰为天之网戌为地之网不同，所主与天狱、死奇一致，死亡尤甚。传见灾劫，为之入网，凶祸难脱，旺相凌囚死。*
	**白虎并死神，上迫日辰为魄化课。病主死亡，常人得之，官司血光。**
	**占賊來不來，當視游都。遊都臨日辰，臨前一辰，賊後一日至；臨前二辰，賊後二日至；臨前三辰，賊三日至；臨前四辰，賊已過，不來。遊都旺相尅日辰，甚凶。**
	*推遊都法：甲己日在丑，乙庚日在子，丙辛日在寅，丁壬日在巳，戊癸日在申。囚死，不尅日辰，無患。遊都臨所好之鄉，不戰，有降兵。臨所畏之鄉，大戰，中外不相信。臨東方，兵凶；臨南方，威不可當；臨西方，宜勞士卒；臨北方，利勝捷。游都加孟，賊不來，加仲半路，加季即至。*
	**忧不忧，神身救。**
	O《指归灵文论》云：中虽见鬼贼而被刑害，而救神得力，在何忧。式中救占人伴刑害未至而救神先至而救神备，故无忧也。更看式中救神、占人刑害所乘之神所临之乡，再观阴地何神受制何远何近，在为人伴并用日为占人远在于陈，若神近在于人亲并求神而行害也。若救神近者得地去人并刑害远至近者刑害未至而救神得备也。
	**忧不忧，消息救**。
	O《指归灵文论》云：假令六月甲午日亥时。来意起于仆信，主来迟，为河涨关津所隔，意欲谋害而贼反成咎也。何以？法曰：将有救也。俗谚云：蜈蚣蝦蟆蛇之类也。
	**出軍行師，前後疑有伏兵者，正時若遇巳申子卯四辰臨支干，必有伏兵。此神旺相與殺並，必大戰；此神休廢，不與殺並，伏兵不敢起。**
	O 姜注：这里的杀，应该是指神定经前面提到的金神三杀，也就是破碎杀。
	**河魁、太衝、勝光、登明加日辰者，前有賊。天罡、 太乙加日辰者，後有賊。**
	**選不選，問何官。**
	*何官者，文武也。日辰上有旺相氣，選文官；陰神上有旺相氣，選武官。若日辰及陰陽上俱有旺相氣，主重遷。*
	**斗加孟仲，官選在內；斗加季，官選在外。若日辰陰陽皆有貴者，將遷。囚死休廢者，失職。**
	*斗謂丑也，以登明加丁年未上，丑至酉為加仲，選內，丑為大吉，斗即大吉，餘做此。*
	**天乙立二八之門，陽立於後，陰立於前，小吏免罷，貴者將遷。**
	**得不得，莫相賊。**
	*謂三傳皆相尅賊而死其物類者，買物不得。物類者，錢以青龍，絹帛太常，車船太衝，奴婢天空，皮革白虎，牛大吉，馬勝光，羊小吉，犬河魁，豬登明，金銀珠玉傳送從魁。若日辰，行年，太歲上神不尅用傳，俱有旺相氣，與吉將並者，買物必得，有利。若用傳內囚死氣相尅，與凶將並者，買物不好，無利也。*
	**得不得，莫相盗。**
	O 《指归灵文论》云：凡占人所干之事，式中见类不落空亡，带旺相气，三传上下始终相生，于支干三合六合或干合者，所干得而必之。式中无类者不得。虽见类而于日之鬼，更带刑害，而所求不得。若用式之时切要比类细推。
	**應至期，視前四。**
	*假令甲子日巳時占，子至卯為前四，卯上神為至日。*
	O 姜注：此处是以当日日支顺数四位，以第四位阴神为所占人物到达日期的日支
	**占望行人，數魁離之日。**
	*假令 ~~天罡~~ 河魁加未，未數八，魁數五，五八四十，當四十日至也，故曰數魁離之日。*
	O 姜注：此处论计星定数法，法以月将加时，看戌与其加临太玄数相乘为日数。此处疑似错写为辰，在此改正。
	**存與亡,日合鄉。**
	*占訪人在不在，用神與所往方合則在，不合不在。*
	**得與失，制異物。**
	*假如甲子日神后臨甲，河魁臨子，河魁能制子，甲復能制河魁，故曰制異物。神制辰為制異，若制日，不為異。故制物當令辰被制，則所求皆得。*
	**夫妇和好，人之大伦。**
	*若夫妇行年上相克，在下相贼，终始云者，妻以阴年为始，阳年为终；夫以阳年为始，阴年为终。天上行年阳，地下行年为阴，终始相生为和合，终始相克为解离。若彼此交互遥克，则为天地解离，各有他心。*
	**奇與偶，皆在斗。**
	*奇為陽男，偶為陰女。天罡所加日辰與今日比，陽為男，陰為女。俱不比，大凶，故曰在斗。*
	**欲知其事喜惡，從其所在之鄉察之。	聞有不喜之事，視陰陽中有白虎，天空臨火鄉，謂白虎天空臨火，則惡事必有。若喜事，視陰陽中有青龍，太常臨水之鄉，則喜吉。為青龍躍水，六合逢門，太常見母，所聞喜事不虛。忽聞人傳死未審者，正時日上神有氣，傳中不見白虎，人不死，辰上無生氣，白虎臨於日，必死也，餘皆仿此。**
	O 黃帝曰：喜不喜，視母子。
	*謂用金傳水，是為母子，乃為喜。*

《曾門經》曰：
	*八專者，謂日辰陰陽共得一課也。癸丑、甲寅、丁未、己未、庚申此五日也。* 
	**一神二神，陰陽共焉。日辰重之，惟用二神。阴阳不克，逆顺数之。数至三辰，上神为用。中末二传，日上神当。以此占人，内乱淫泆。父子同妻，姑嫂共夫。內失其禮，惟簿不修，象在其中矣。**
	假謂皆以上下相尅，此以涉害深為用。如無尅者，剛日從日上陽神順數三辰，柔日辰上陰神逆數三辰為用。不得傳中末，皆以日辰上重之為三傳也。
	**三光媞媞，更立三奇。**
	謂斗為死亡，月為憂患，日為福德。孟為二親，仲為己身兄弟，季為妻子及奴婢。斗系之，憂死亡，月宿臨之憂疾病，日宿臨之有慶賀。日在斗，月為有救，為四時期，辰為月期，斗為歲期。三者不傷，歲中無殃。三者盡傷，歲中受殃；謂斗日辰及歲辰也。日月星為三光，斗为死奇，月為刑奇。日為德奇，三者更迭臨孟仲季，為更立三奇五行之位。所生為孟，孟，本也，主二親；所旺為仲，仲者，中也，主己身及兄弟；所死為季，季者，下也，主子孫。月斗臨之有憂，日奇救其禍也。
	**日辰踰於魁罡，名斬關。** *謂魁罡臨日辰而傳及功曹，其人必欲逃亡，當越關梁。魁罡為天關，功曹為天梁，後入天任前醫神光，參玉女乘青龍，刑於伏匿逃亡。*
	*註曰：魁刚為天關，功曹為天梁，日辰踰之，若不逃去，當越關梁也。*
	*疏曰：日辰上見魁罡，乃斬關卦，醫神光天乙，參玉女六丁。天梁功曹，地戶太陰，更青龍六合，凡逃亡值此大吉，不可捕之也。甲申、庚寅、己丑、癸未此四日，范蠡去越入五湖，用此日辰是也。*
	**刑德之道，法主日辰。**
	*謂德主日，刑主辰。所謂法式，在天為法，在地為式。好亡貴德，惡亡貴刑。賢者在德，徒隸在刑。故曰：關不關相遇。*
	*註曰：天地之道，陽為德，刑為陰。德主日，刑主辰。亡人以刑德為命，抵德者勝，抵刑者亡也。德勝刑，亡人必捉。刑勝德，主亡人必不得也。*
	*又云：甲子日刑德俱在東方木，乙丑日刑德俱在西方金，丙寅日刑德俱在南方火，丁卯日刑德俱在北方水，戊辰日刑德俱在四季土。此五行刑德俱合之日，賢者奴婢俱在一鄉，刑德異位，賢者奴婢各從其類。刑在木，亡人在水鄉；刑在火，亡人在木鄉。辛巳日刑在金，德在火也，為德勝刑，亡人可得。壬戌日刑在土，德在水，為刑勝 德，亡人不可得。寅刑巳，戌刑未，巳刑申，丑刑戌，申刑寅，卯刑子，子刑卯，未刑丑，午酉辰亥自刑也。*
	**二八之門，與用俱起。**
	*謂用欲行不行，欲止不止。人年立之，或分或異，刑德集會於門，天地解散，不可復合。二月建卯，出萬物之門；八月建酉，納萬物之戶。日出於卯，月生於西，此日所月由，萬物聽從，故曰卯酉之辰，乃為日月之門也。人年立酉，酉日占事，用起酉上，是為與用俱起。以此占人，欲行不得行，欲止不得止也。刑德俱合於門，出者勿南，入者勿北。夫妻行年立之，室家離散；兄弟年命立之，爭財異居，以應刑德，不應六合，合者將離，居者將移。*
	**三交相因，家匿奸人。人或公讼，或明晦，或出入受害，伏匿关留，又主逃隐不及。凡事被人阻破，求财无得，谋望无成，占病沈重，或日轻夜重，或日重夜轻，多是犯色二三感。占官不吉，六阴日先阻后遂，但多疑，事不归一。女人得此刑克叠并，多淫乱或偏宠。**
	*謂太衝、從魁、六合、太陰為門戶之神，蔽匿萬物。並尅日辰發用，其中又臨四仲，復傳四仲，皆為伏匿罪人也。*
	*註曰：太衝、從魁、六合、太陰皆主門戶，蔽匿萬物。若加日辰而為用者，太衝從魁加日辰為一交，又得六合或太陰為二交，用起其中為三交。*
	*又曰：四仲發用為一交，未加四仲為二交，傳中四仲為三交。太衝從魁，卯酉之位，日月所出；子午之辰，陰陽之所起。太陰為蔽匿罪人也，六合為私門也，或公或私，或明或晦，出入微密，故為蔽匿。*
	**四季入传 ，六丁相倚，天驿加之，其名游子。**
	**天后為厭翳，六合為私門。課用起天后，末於六合，不有逃女，必有亡婦也。**
	*說者曰：用起天后，末於六合，上下相生，乃為厭翳。天后者，婦女也。六合者，私門也。女子私門，奔亡之象也。*
	*註曰：男子有室，女子有家，無相黷也。今使遊其私門，是不能禁禦矣。故曰：用起天后，傳入玄武，末於六合，以此為狡童卦也。*
	**天乙立二八之門，陽立於後，陰立於前，陰陽失位，天地自然。陰動陽不安，小吏免進，貴者將遷，庶人居定不安。**
	*註曰：天乙所居神位，立卯酉之上，為二八之門。陽立於後，陰立於前者，在天乙前後也。*
	**夫妻之年，在上相尅，在下相賊。夫以陽年為始，陰年為終：妻以陰年為始，陽年為終。終始相生為和合，終始相尅為解離。是為無陰，天地解離，各有他心。**
	*註曰：夫年甲午，妻年主壬子，以登明加午，上尅下，太乙臨子，下尅上。妻之陽年神后，復遙尅午，以時天地解離，各有他心，餘倣此例。*
	*一曰：夫以陽年為始，以地年神后為終；妻以地年神后為始，以陽年為終。終始相生為和合，終始相尅為解離也。*
	**夫妻之年，甲己相合，更立德乡，子孙繁昌。**
	**年立旺相，子孫有象。**
	謂夫妻之年，立旺相之鄉，三五相望，同類異位，相受王氣，其年必當有子。
	註曰：夫妻之年，同類異位者，謂寅午戌為火，申子辰為水，亥卯未為木，巳酉丑為金，故曰同類；寅在東方，午在南方，戌在西方，故言異位。三辰同類，相去各五，故曰三五相望，是其美矣。
	**年立德鄉，子孫榮昌。**
	*謂立歲中懷孕有子，各以妻年上神言之也。*
	**四上尅下，法日無祿。空室無人，老必孤獨。臣子受殃，六親死亡，從此離散。客勝主負，利於先起。**
	*註曰：君以臣為下，父以子為下，兄以弟為下，夫以妻為下。今四上尅下，無下賊上，法主君害臣，父害子，兄害弟，夫害妻，主害奴，空室無人也，故曰無祿。*
	**四下賊上，法曰絕嗣。亡其先人，孤獨無嗣。宜為主人，利於後起也。**
	*註曰：臣事君，子事父，弟事兄，妻事夫。今下賊上，是謂絕嗣。法主臣輕其君，子慢其父，弟背其兄，妻叛其夫。此时若生男女，當尅父母，故曰亡其先人，是謂絕嗣者。*
	**陰陽五行，中有十雜，其類男女異方，萬物存焉，不可不明。或得以吉將，或得以凶將，或得以短，或得以長，紛紜眾事,，其應不同。各懷其子，以救其窮，故曰憂與不憂，轉自相救。東方甲乙木，南方丙丁火，西方庚辛金，北方壬癸水，中央戊己土也。木尅土，土尅水，水尅火，火尅金，金尅木，是五行迭相尅也。**
	**始之與終，傳自相窮。進退輕重，何吉何凶。始吉終吉，自窮於吉。始凶終凶，自窮於凶。始凶終吉，先凶後吉。始吉終凶，先吉後凶。神將俱和，如子歸母，為大吉。若相尅不和，必為大凶。**
	*註云：三傳終始，以觀吉凶。神將俱和，子母相歸為吉；神將不和，即是冤仇，為凶也。*
	**陰陽失位為微服，天乙立私門為蹉跎，主君子不安其位，庶人不安其居也。**
	*樂產曰：陰陽失位，君子將遷，小人時黜。*
	**諸欲戰開，必先分主客，然後方明勝負。**
	*主客者，以先起為客，後為主人。先起者無令下尅上，後起者無令上尅下。詳勾陳所臨之辰，若神勝將則主人勝，將勝神則客勝。*
	**大吉加日上,宜急去,不可住。**
	*一曰：日辰上見太衝，夜必有風雨。若神后太乙加日辰，其夜有盜賊。若帶旺相氣，今夜必來，若帶死囚氣，不來。*
	**絳宮恃下，營利中；明堂時，利前；玉堂時，利後。**
	**上將軍本命與六害並，大敗。**
	*故曰：敗不敗，視六害。兼之白虎，必死。O 姜注：这里疑似是引用了金匮经或者是七十二占的条文，七十二占的可能性更大。*
	*若天乙臨上將行年，及在有炁鄉，玄武在囚死之地，大勝。若玄武臨日辰，遙尅將上神，勿戰。*
	*一曰：對敵，當視天罡。加孟，可勞賜士眾；加仲，兩相傷；加季，戰大勝。*
	**忽被兵圍，未知傷與不傷，當視日辰。若日辰上下神將相生，為不傷，相尅為傷。**
	*假令今日乙丑，神后加乙，為不傷，將得天后，為重傷。若神后加丑，河魁加乙，為傷，神后又为前二，為重傷。故曰：傷不傷，視陰陽。* O 姜注：来了，又是七十二占的技法。分辨这个有一个窍门O不O，OOO这个格式的，大多都是《金匮》或者是《七十二占》里面的。七十二占以兵占为主，金匮则大多是日用的兵占较少。
	*一曰：吉神與吉將並而臨日辰，及行年勾陳所居神制所出之辰，又用起陰得傳出陽者，必免難矣。*
	O 姜注：这里大多是指传出贵人前后的玩法，贵前为阳论，贵后为阴论。用神在天乙后，中末日辰在天乙前，名传阴出阳；用神与中传天乙后，末传天乙前，亦名传阴出阳。用在天乙前，中末日辰在天乙后，名传阳入阴；用神与中传天乙前，末传在天乙后，亦名传阳入阴。具体可以参考苗公达的《指归灵文论》。
	**登明入四仲，為絳宮時。**
	*謂登明臨子午卯酉，從神有六，河魁、傳送、小吉、勝光、從魁、天罡也。河魁為 德，大吉為生炁，小吉為煞，此時神在內，煞在外，占人利小不利老，利後不利先，先起者敗，後起者勝，聞憂者有喜，聞喜者凶也。*
	O 姜注：后面缺少玉堂时和明堂时。
	**斗系孟，為二親；斗系仲，為我身及兄弟；斗系季，為妻子及財物事。**
	**日辰上見吉神良將，上下相生，玄武所居神內自相生，不與日辰相尅，又旺相氣者，盜賊之伴和睦，反此必爭財發覺。若日辰上勾陳，白虎，魁罡，必自殺；若玄武所居神內戰，其賊党自首；盜賊神與朱雀並，為吏所獲；與勾陳並，爭財自闕。以玄武所畏為得期。**
	註曰：天罡為玄武，甲子日得六合，以玄武所喜得上舍，傳送為玄武，上舍在申，西南也，玄武順行賊遊走，逆行賊隱伏也。

《玉門經》曰：
	**三光並立，用在其中，終始有喜，必見慶賀。**
	*謂日辰旺相為一光，神將旺相為二光，吉將在傳中為三光。
	註曰：三光者，將與所居神和，為上下不見尅神；與下辰和，上下不相賊，用神旺相；又得吉將入旺相，與用神相生為有氣，在旺相吉神重傳，必有吉慶。雖有凶神惡將，終始有福也。*
	**四立前一日，名曰絕辰。**
	*立春、立夏、立秋、立冬前一日也。*
	**占時日干，臨四絕之辰，名為天禍，凶。**
	**天乙絕氣日，不可出軍。**
	*正月六日，二月七日，三月八日，四月九日，五月十日，六月十一日，七月十二日，八月十三日，九月十四日，十月十五日，十一月十六日，十二月十七日。*
	**出軍日暮將下營寨者，以月將加正時，若遇三刑加日辰，必不可宿。**
	*三刑者，太衝、天罡、太乙也。	假令二月甲子日未時，欲下營寨，便以月將河魁加正時，則太衝加子、 太乙加甲。日辰並在三刑之下，夜有賊來，宜急移營寨。*
	**用起戰雄者，勝；用起戰雌者，敗。**
	*戰雄者，春寅、夏巳、秋申、冬亥。戰雌者，春申、夏亥、秋寅、冬巳。*
	**欲知賊在前後者，正時視子卯巳三辰所臨。若臨日，賊在前；加辰，賊在後。**
	*一曰：太乙加日，賊在前；加辰及人年，賊在後。*
	**度關覘賊者，當視行年。若在歲月日辰衝破下者，皆凶。** 
	*故曰：凶不凶，視破衝。*
	**若日辰上神旺相有炁，上下相生，宜進，反此宜退。**
	*一曰：日辰上得登明、天罡、勝光天罡、勝光，宜急去。*
	**欲知物之新故者，以生氣旺相加於日辰，並用在陽神，其物新生，並在陰者，故舊。用神與日相生，物可食，相尅者，不可食。若以天官五行旺相射**（残缺）
	O 姜注：此处同《玉衡》所言新故不同。

